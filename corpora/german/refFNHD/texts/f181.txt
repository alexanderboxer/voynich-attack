F181: Pater Noster in wlgari expositum per cardinalem de Cusa Modernisierter Lesetext
+H
corpus: ReF.RUB
language-area: moselfränkisch
language-region: westmitteldeutsch
language-type: mitteldeutsch
genre: P
medium: Handschrift
time: 15,2
reference: Hs.: Blatt (r/v), Kolumne (a/b), Zeile
corpus-sigle: F181, III-Cb-P1, H
text: Pater Noster in wlgari expositum per cardinalem de Cusa
text-author: Nikolaus Cusanus
text-type: EB: Erbauliche Texte (Predigt)
assignment_quality: Z2
hoffmann_wetter_nr: HW 311; ZK(C)
library: Dresden, Landesbiblibliothek
library-shelfmark: Mscr. M 211
date: 1451; Entstehung des handschriftlichen Überlieferungsträgers 2. Hälfte 15.Jh. (um 1460-71 gemäß Wasserze-
ichenbefund von Hoffmann)
place: -
text-place: -
printer: -
edition: Cusanus Texte: I. Predigten. 6. Die Auslegung des Vaterunsers in vier Predigten. Hrsg. v. Josef Koch und
Hans Teske. Heidelberg 1940 (SBH PhH 1938/39,4) S. 24-95.
size: -
language: fnhd
literature: -
notes-transcription: Die Auslegung des Vater Unser ist in mehreren Predigten (u.a. XVII, XVIII, LXXI, CXCIV)
erhalten. In der Frühneuhochdeutsch-Datenbank wird die Predigt XVIII zur Bearbeitung ausgewählt. Die vorliegende
Handschrift stimmt jedoch mit dem Text der o.g. Edition (Koch/Teske) zur Predigt LXXI weitestgehend überein und
scheint ihr näher zu sein als der Edition zur Predigt XVIII. Das Marburger Repertorium identifiziert den Text als Predigt
LXXVI, jedoch treffen die Merkmale bezüglich des Zeit- und Sprachraums auch für die uns vorliegende Handschrift
zu, weshalb diese zur Bearbeitung beibehalten wurde; alle Satzmajuskeln sind rubr.; Virgeln sind z.T. rubr.; {i} und {í}
vorhanden; \{}&1 = Kürzungszeichen; \{}&2 = et cetera-Kürzungszeichen? prüfen: {a} und {o}, Nasalstriche, {I} und
{J}, rubr. Majuskeln und Minuskeln
abbr_ddd: CusaNos
extent: FnhdC: -; compl: komplett
extent-size: FnhdC: -; compl: 3.663
@H
F181-01r,01 Eyne kleyne lere / uff daz heylige pater noster / als vns der legäte gepprediget had zcü wynn //
Von dem pater noster / AN deme erstin zcu reden von deme gebete dez heyligen pater nöster{1} daz der höchste meistir
vnßir liebir / here Jhesüs Cristus synen liebin Junghern gelernet vnd vns zculetzt gelassen had Wy vnd waz wir / bitten
sollen Daz sint so hoche wart / daz alle dy lerere dy gewest sint vnd ewichlichin geboren werden Den synn disser wort
nicht uß gesprechen mogen Wywole dy jungren alleyne horten menschliche wort Vnd gedachten ör were gar eyn wiser
men
F181-01r,02 sche / Vnd wusten dennoch dez gotlichen wesens nicht vnd der meynunge / dy in den worten
benslossen waz Man saget von dem buche Centenciarum daz alle schülere vnd lerer vor daz höchste buch halden vnd ist
also Nach heldet daz pater noster tusent mäl mehir jenn / Wanne man fraget waz sin ane
F181-01r,03 fang ist / so saget ez von wanne alle ding eynen ußgang / vnd eyn wesen habin Waz darnach wy alle
ding von deme selben uß ghen Vnd dar
F181-01r,04 nach / wo alle ding hene komen müssen / Daz alles had / daz pater noster / jnnen vnd alle vnßer
notdorfft / vnd wes wir begeren mogen darzu Daz daz wär sy daz had Cristus bewert / daz hy kein bliben nicht en ist /
nach gesy mag / vnd wir mussen von deme enelende Jn korczer zcijt trachten zcu komen / zcu deme ewigen / von dannen
dy sele uß gegangen ist Daz bewert he met der warheit da he durch dy marter schijd von der werlde / daz kein blyben hy
nicht en sy / Da was vns nad / daz wir ymandes hettin / der vns den weg zceigete vnd lernete / den vil phylosophen / vnd
clug{1} menschen nicht finden konden / vnd wol darnach gedachten mit grosser arbeid ez waz dach alles vmesüst / biß
daz daz ewige wort qwam / uß dem willen dez hemelischen vatirs erabe zcu vns armen menschen / daz maning tusent jar
Referenzkorpus Frühneuhochdeutsch 1.0.1 (https://linguistics.rub.de/ref/) 1
F181: Pater Noster in wlgari expositum per cardinalem de Cusa Modernisierter Lesetext
verborgen waz / daz wart vns da uffenbar durch synen eynen geboren sön / vnßen herm jhem Cristum / von dem worte
Scuns Johens geschreben had Jn dem begynn waz daz wart / vnd das wart waz by gote / vnd god waz daz wort / vnd durch
ön worden alle ding geschaffen / vnd ane ön wart nichtis nicht geschaffen / Dez nem eyn ebenbilde Eyn mensche had eyn
wort jn dem gedechtenisse willen zcu redenen So weiß ny
F181-01r,05 mande waz daz wort sy / adir bedutet zcu bren
F181-01r,06 gene{1} / biß ez uß gesprechen wert / vnd geüffent Danne wert man erst in jnne / wy gud ez ist / vnd
waz nuczes ez brenget / vnd saget ez eyn mensche den andern / Vnd brengit nücz allen dy ez vordir / heren / vnd daz eyn
wort mochten tusent also wol horen / als eyn mensche / vnd ist ouch in eynes iglichen menschen oren ganz vnd vngeteilt
// Also ist
F181-01r,07 daz ewige wort uß gegangen uß deme willen dez hemelischin vaters / dadurch wir ge
F181-01r,08 wiset / vnd gelernet werdin den weg zcu ghen von dem jamertale zcu den ewigen vroyden / Adir wy
vnd wo du betten salt / dez werdist ü alles vndirwieset / daz dir / notdorfftig ist zcü libe / vnd zcu sele / daz vindes tu in
dem heyligen / pater noster / daz der obirste meistir vnßir here jhesus xpuns dez lebenden gotis sön syne liebin jungern
gelernet had / vnd vns zculetzt gelassen / dy an ön glouben würden // Eynes mäls sprachen dy jungern vnßers herin jhesu
Cristi / here lere vns bethe // Da sprach he / wanne ir betin wollet so sprechit also / Vater vnßir der du bist in den hemeln
geheyliget werde / din name / zcu köne vns din riche / din wille geschy / als jn den hemeln vnd jn erdin / Geb vns here
hute vnse tegeliche brod / vnd vorgeb vns Vnße schulde / als vnd wir / vergebin vnßer schuldi
F181-01r,09 geren / vor laß vns nicht / jn vorsuchunge / sundern erlase vns von obele AmeN VAter vnßir / Das nü
eyn vater sy / daz vindet man in der natür // daz eyn vater ist eyn anefang andir dinge{1} dy uß yme komen / adir slysßen
// Der sön komet von deme vater / Daz zcwigelin vnd dy frucht von deme boüme / Daz wasser von den orsprünge / vnd
also vmer mehir vord vnd vord // God der vatir ist eyn orsprung allir dinge / dy jn hemel vnd erden sint / vnd erdacht
mogen werdin / vnd komet von ym alleyne / vnd ist dach dryfaldig in der person / vnd ist dach nicht wen eyns vnd uß
eyme bomen vel / wanne alle zcal had eynen anefang mit eyme / vnd müß sich eynen met eyme / vnd keyne zcäl mag
ganz gesy wo eyns abe ghed // Eyns ist vel / vnd vele ist dach met eyns / vnd alle ding ghen vnd komen uß ym daz ist vel
// Also sint dry mehir wan eyns / vnd eyns ist dry / daz merke also / Eyns / Eyns / Eyns / daz vordir ist eyns / das hinder
ist eyns / Daz myttel ist eyns / Vnd dy dry sint dach met eyns / jst daz nicht wär Ez ist vor tusent jaren vnd alle wege wär
gewest vnd ist ewiclichin wär // Sancetera9 Augustinus spricht der lerer // ffrage den hemel alle creatür vnd alle Element
ab sy god syn Adir von ön selbist ör wesen haben Sy sprechen Neyn / Von wenen danen / von gote dem alle
F181-01r,10 mechtigen alleyne der vns geschaffen had Der du bist in den hemeln {2} {2} {2} Jn dem hemele sint
alle ding beslosßen / vnd habin yre wesen von den vier elementen Als der mensche had eyne vernunfftige sele{1} von
gote der jn hemel ist / vnd den lichnam von der erden / vnd den Elementen / Nach der sele syn wir gote am nestin vor
alle creatür Daryme sollen wir god erkennen / als vel als vns hy mogelichin ist vor alle creatür igliches nach syme Ampte
/ vnd wesen Als wir daz an vnßme eygen lichnan haben / daz eyn iglich geled had sin ampt / darczu ez geordent ist //
Also sal dy sele gote dynen / vnd lieb habin durch dy erkentenisse{1} vnd kreffte der sele Andirs mochte he nichtis getan
// Eyn roß Eyn esel Adir eyn hünth sint auch von den Elementen also wol als der mensche / Also ist igliches geordent
/ Von gote Daz oüge syhet alle varbne Röd wiß / swärcz / Dy oren syhen der varwe nicht So horen ouch dy oügen nicht
/ waz man singet adir / saget / Adir dy verstentenisse jnnewendig in der sele / vernympt / behelt / vnd vorstehet / / waz
diß / adir daz ist / vnd wy man alle ding erkennet met vndirscheide / vnd also werd erkant daz bose by deme guten / Rad
/ ader swarz by / wieß / Adir der scheppher by der Creatür dy her geschaffen had Geheyligit werde din Name / By deme
namen erkennet man alle ding also vele als erkant mag werden Petern / vnd paul.. .u / eyns vnd daz andre / Adir in den
namen dez vatirs erkennet man alle ding / ez sy kleyne / adir groß wann got ist so vollen
F181-01r,11 komen Daz nichtis grosßers mag gesy / nach nichtis so kleyne gesy / god ist met syner ge
F181-01r,12 walt darjnne / Dez nem eyn ebinbilde / by senffe Adir by mähenkornen / den had god dy krafft
gegebin / daz ör eyns disße gancze werlt mochte erfulle / met syner crafft wann eyns mag brengen tusent Abir iglich
tusent / daz ist tusentmäl tusent / vnd worden so vel tusent y mehir vnd mehir / daz syner dy gancze werlde vol worde /
daby verstehit man dy . Großmechtikeit gotis / vnd synen heyligen namen wie sal he abir geheyliget werde / jst he dach
vöre heylig / daz vorstehe also / syn name sal in vns geheyliget werde / met lobe vnd eren hy / daz vns verlegin werde /
daz wir ön ewi
F181-01r,13 clichin met allen heyligen / vnd engeln löben / vnd eren / vnd met sprechin // heyligir / heyliger /
heyligir here vnd god von sabaath / völ sint hemel vnd erden dyner eren Also wert der name gotis jn eyme iglichin fromen
menschen hy uff erden geheyliget / der da tud vnd vol
F181-01r,14 brenget den willen gotis // Den kome vns din riche Du salt nicht gedenken daz das riche gotis zcu dir
kome Neyn nicht also / Ez ist daz dy gnade dez heyligen geistis zcü dir kome / vnd dich vndirwise / vnd lerer met frede
zcu leben kein gote / vnd dyme nehistin / daz du also met ym vereyned werdist hy / daz du komest zcu dem riche da ewig
frede vnd eynunge ist / Wilt u daz riche besiczen / so müst u met eyme fredesamen herczin leben / Andirs machs tu da
hene nicht komen Wann welches rich geteylt ist daz mag nicht bestehen Als in dem Ewangelio dez heren geschrebin ist /
vnd gesprochen Vß syme gotlichen munde Deme regnun in se diuisun 7 c // Daz ewige riche gotes / vnd daz riche disser
werlde / sint gar verne vaneynander / Wollen wir kome von dem vergenglichin riche zcu den ewigen / daz muß geschen /
Referenzkorpus Frühneuhochdeutsch 1.0.1 (https://linguistics.rub.de/ref/) 2
F181: Pater Noster in wlgari expositum per cardinalem de Cusa Modernisierter Lesetext
durch jhesum cristun / vnd synen vordinst / vnd musßen alle daz ende
F181-01r,15 lichin versmehin / vnd uff gebe ab ez nad ist Alles daz wir hy besitczen / durch gotis willen willeclichin
hud / vnd här / vnd daz lebin darczu / der koning / vnd alle fursten habin ez hinder ön müß lassen / ez sy ön lip / adir
leit / Alle ding sint hy vnglich vnd geteilt in dem Riche disser werlde{1} / Der lip ist wedir den geist / Der bose weder
den guten / vnd wo zcweitracht ist / da mag dy liebe nicht gesy Darvmb mag ez nicht bestehen / Abir in deme riche gotis
sint alle Ding vereynet in der liebe dy ewiclich blibet So alle andre togende / der gloube // dy haffe
F181-01r,16 nunge ende nemen So blibet dach dy liebe ewiclichen in deme willen gotis // // Din wille geschy Alles
daz da ist / daz had eynen ußfloß vnd geschyd nach dem willen Gotis Ez ist ouch kein ding ez habe dry eygentschafft /
uß dem ußflosße / der hey
F181-01r,17 ligen dryualdikeit / Ez had sin wesen / Syne krafft Syne substancien uff erden durch den ußflosß
werket dy krafft / daz alle ding eyns / daz andre gebert / vnd eyns uß deme andern wechset / nach dem willen gotis ouch
in dem hemele .. Waz had got ane gesehen ehir dane he hemel vnd erdin geschaffen had / gar nichtes / He bedorffte
ouch kein wergkgezoiges darczü / da he wolde da waz ez geschen / vnd uß nichte daz waz der wille gotes / Der wille gotis
der sal in vns geschen jnnewendig in der sele der vernunfft / vnd der verstendikeit dy wir von hemele haben enphangen
/ Vnd in der erden daz ist in vnßme lichenam / den wir haben von der erden / So sal vnßir bethin vnd meynunge syn /
daz wir hy an libe / vnd an sele voreynet werdin in deme willen gotis / vnd in vns geschy / vnd verbracht werde / Der
mensche ist eyne beslisßunge aller creatür Vnd daz letzte daz got geschaffen had / vnd nach der sele Vnd der vernunfft /
so ist he eyn god allir cre
F181-01r,18 atür darnach sal he lebin / vnd nicht nach deme fleissche / Daz ist der esel / derselbige sal dy vernunfft
ryten an deme zcöume / daz he sy nicht erre trage{1} / eynen andern weg der verterbunge Also geschijd der wille gotis Jn
der erdin / daz ist in vnßeme lichenam der eyn erde ist / Als her in hemele geschijt // Geb vns hute vnße tegeliche brad
DEr mensche had zcwn natür / dy sele / vnd den lichnam jgliches muß lebe nach syner spise / vnd dez brotes / alß ym
zcemet / vnd yr iglich mag ane sin brod nicht gelebin / Wann wir sint wegefertig / vnd pilgeryme hy Dy sele bedarff dez
heyligen brotes / wann sy krang wert von den sunden zcu sterkunge / Ouch wanen sy von hynnen scheyden sal mir zcu
eym geferten / daz ist daz leben brod / daz von hemele komen ist / daz muß vnße geleite hen weder syn / wonll wir genese
an der sele / Daz brad had gad nicht genoemen von adäm / he waz verthumet / vnd alle syne nachkomen waren meschen
/ vnd musten sterbin / Solden wir weder zcu gnaden vnd zcu dem ewigen leben komen So muste god dy menscheit an
sich nemen Daz der mensche met gote vereynet worde{1} / daz eyn mitteler / wre zcusschen gote vnd dem menschen Da
ist eyne frage ab ez nad sy ge
F181-01r,19 west daz god dy menscheit had an sich genomen / Ja / Ez waz gar nöd / vns armen menschen zcü der
erlosunge Abir gote waz syn nicht nod / he bedorffte sin ouch nicht / yme ist ouch keyn nücz daruß komen / wann god
ist eyn vollenkomens gud / daz he alle ding dy he schaffen had / zcu hundert mölen besser mochte gemachen / ane alle
arbeit / Aber sich selbist mag he nicht besser nach follenkomern gemache Vnd rast in yme selbist / Aber waz had an
darczu ge
F181-01r,20 bracht / daz he mensche ist worden Nicht anders wen dy grossen liebe / dy he zcu vns ge
F181-01r,21 habt had Als wir / von adam alle storbin Also sint wir in cristo deme herm alle er
F181-01r,22 qwigkt worden / Wir sprechin vnßir brad wir sint alle gelede der heyligen cristlichen kerchin / vnd
werdin gespiset / wann dy sele had eynen ußflöß von gote / der spise muß sy leben / Also liplichin alle gelede dy an dem
menschen sint / haüpt / fingre / fueß / Här / vnd negele / nemen yre spise / dy wile sy zcusamene gefuget / vnd met deme
lichenam vereynet sint / wert ez abir erabe geteilt von deme lichenam / so mag yme dy spise nicht zcu hulfe komen / von
deme lichenam / Also ist ez ouch met den geist
F181-01r,23 lichen geleddern / der heyligen Romischen kerchin welch geled dauone gescheydin vnd gesnettin ist
Ez sy met dem banne / adir ketczerie / Alle gud tete magen ym nicht zcu staten komen / Gib vns hute sprechin wir vnse
tegeliche brod / hute nicht morne / lebe ich hute morne ben ich villichte tod / Daryme geb vns hute / daz wir nicht
sterbin / wanen ez ist eyn brod dez lebens / Daz erkennen wir durch den glouben Also daz natürliche brad lijd vor mir /
Jch syhe ez wol / abir dy crafft dy ez in ym had syhe ich nicht Abir ich gloube / wanen ich ez neme vnd daz esse / daz ez
den lichnan neret vnd spiset / daz ez war ist / Dez haben wir eyn glichenisse dez geistlichin brotes / Eyn Arczt gebin eym
krangken eyne arcztie dy on gesunt mag mache / Der kranke en syhet nach en weyß nicht waz daz ist wol he dy nicht
nemen he wolde danne erst wissen / wy vnd wovone sy gemacht wer / he mochte so lange zcwifeln / vnd fragen he sterbe
villichte in der zcijt / vnd vorsumete sich also selbist / dem da wol gehulfen were worden // Darvmb ez ist gar sorg
F181-01r,24 hafftig / der sulche höe ding erfaren vnd wissen wel / der daz aller mynste . nicht gewissen kan nach
en mag / Der neme eyn byspel by eym steyne / der ist kalder natür / he ist grob vnd finster zcu sehen / nach had he klares
licht in yme Vnd solche hitcze / daz man eyne gancze stad darmete verbornen mochte / Daryme ist ez eyne grosse torheit
an den menschen / dy da wollen wissen sulche höe ding wy daz / vnd diß gesy mage // Vnd en konnen daz allir mynste
nicht gewissen / wy vnd waz god der here eynir mügken eygent
F181-01r,25 schafft jn yrme wesen verlegin had / vnd gedenken nur uff sichtige ding / als uff dy spise dez liebes dy
man syhet / vnd griffen mag / Neyn nicht also / Du müßt ez geistlich vor dich nemen / Dy liepliche spise dy man syhet /
vnd griffet sy nympt abe / wirt verczert / Vnd gemynret / vnd der lip nemet ouch abe / vnd wert zcunichte / daz tud dy
Referenzkorpus Frühneuhochdeutsch 1.0.1 (https://linguistics.rub.de/ref/) 3
F181: Pater Noster in wlgari expositum per cardinalem de Cusa Modernisierter Lesetext
spise der sele nicht / dy blibet ewichlichin / wanne dy sele sal ewiclichen leben / daryme bedarff sy ewiger spise der nicht
mynert wert nach abe nemet / sundern sich tege
F181-01v,01 lichen meret / dez nem eyn ebinbilde by eyme cleynen lichte Man enzcundit dauone eyns / zcwei /
zcehen / hundert / tusent / so wert syner nicht{1} deste mynr / wy vele man dauon nemet // // Nu zcu reden von dem
liplchem brote Geb vns hute vnse tegeliche brad Wir sint ge
F181-01v,02 ledeer xpeni He sy koning / babist / keiser / der arme / als der riche Ez ist vnßir / wir sint alle brudre
gotis / vnd waz wir habin / das habin wir von gote der vnßir allir vater ist Darvmb wer mehir von gote enphangen had
/ danne he zcu syme state bedarff / vnd helt ez den armen / vnd den notdorfftigen vore / dem der dez gutes eyn rechtir
erbe ist von gote / dem heldest u daz syne vör / vnd bist eyn rouber Abir ez weret dich nicht lange / vnd du müst ez
dach lassen / vnd Ez lesßet dich ouch / vnd ez wert villichte eym andern von gote / der eyn besser scheffern gotis ist wen
du / vnd verdynet dadurch das ewige lebin So du ewiclichin vme dyner gyczikeit willen jn der helle bornen mißt / wert
ez danne eyme bosen der ez met sunden vortüd / so ist dyne pyne deste grosser / vnd meret sich tegelichen von iglicher
sunde Also lange also daz gud wert / vnd daz ist mir geredt von den / dy wol gewunen gud oberig gyriclichin behalden /
Vnd nicht uß geben / Als der riche man tud der in der helle begrabin wert // wy geschud den danen dy ir gud vnrechtlich
Jn yre gewalt / met abe zcügken / met bosen Ampten abe ryssen / ader ala
F181-01v,03 fanczen zcu wege brengen / vnd yren brudern dez hinder yn lassen / der ist ouch be
F181-01v,04 halden / vnd zcu forchten ist daz syne kind / metsampt yme in daz dritte / / adir virden geslechte
/ met dem bosen gute vorthumet werden / dy yme ewiclichen fluchen / wywol has tu ez danne geschaffen / daz du hy
boßlichen / vnd hart zcu wege{1} bracht hast / vnd dort ouch ewigen jamer / metsampt den dynen liden müßt ane enden
Vorgeb vns vnße schulde alse wir vergebin vnßen schuldigern / {2} {2} {2} {2} Dy schult ist vnßir / vnd vnßir ist dy
schuld / vnd nicht gotis Sal vns vnse schult vergebin werde / durch wen sal daz geschen / Nicht wenen durch jhesun
Cristun / vnd dy heyligen cristlichen kerchen / wert vns vergebin alle vnße schult // wie breit wy lang wie groß sy ist /
vnd daz eyn mensche allir menschen sunde gethan hette / wan ez mogelichin wre / nach wre dy schult alle gar kleyne zcu
schatczen / begin der barmenherczikeit gotis / vnd deme schatcze der heyligin kerchin / Vnd da sal der mensche nicht
ane zcwifelen / vnd wer s sache daz der tufel mocht rüwe gehabe / der dach eyn afang allir sunde ist / sy mochten ym
vergebin werden / also groß ist dy barmeherczikeit gotis // Abir von syner höchfart wegen / mag he nicht ruwe gehaben
/ von eygenir bosheit / Waz ist dy schult / daz ist keren / vnd hinder sich treten von gote williclich / vnd von liebe des
nesten / der ist nicht eyn kint gotis / vnd god er
F181-01v,05 zörnes tu in synen kindern / wan du nicht vergebin wilt / dyme nehistin durch gotis willen / so wirt
dir ouch nichtis vergebin wanne du betist daz dir vergebin werde / als du vergebist dynen schuldigern / Also du wilt
dynen nestin / als sal dir ouch ge
F181-01v,06 schen / vnd andirs nicht Daryme vergeb / so wert dir ouch vergebin Du wilt daz dir god vele vergebe
/ daryme daz du eyn cristen
F181-01v,07 mensche / vnd getorfft bist / vnd eyn kint gotis geheissen / so thu als dich din vater gelernet had
Vorgib dyme bruder eyn cleynes / der ouch eyn kint vnd eyn sön gotis ist / du hast dich verschult begen gote dem
almechtigen / vnd dyme vatere / daz ist gar abir groß sal dir daz vergeben werdin / So vergeb dynem bruder eyn cleynes /
daz he wedir dich getan had synen brudern // Dy geistlichin recht wiesin vns uß / wie grosse sunde sy deme sone / der
den vater erzcornet / Ez ist vele grosser pyne / vnd busße daruff gesatzt / danen so he synen bruder erzcornet hette / den
grossen vndir
F181-01v,08 scheid bedenke / vnd vergeb uffdaz dir ver
F181-01v,09 gebin werde / Alle dyne gud tete / dyne{1} Almosen / din gebeth ist alles verloren vnd vernicht / ane
dy versununge met dyme nestin // Als vnßir liebir here selbist ge
F181-01v,10 sprochin had / Had din bruder ettewaß wedir dich gethan / lege din oppher nedir / vnd versune dich
met dym bruder / {2} {2} Vnd füre vns nicht in versuchunge Wir sint alhy jn versuchunge disßer werlde / van machem
fyende werden wir versucht Daryme musßen wir beten vme hulfen / vnd geleyte / wan wir sint uff deme wege / daz wir
von dannen sollen zcu dem vatirlande / wer da geleite had der ghed sicher / wer abir geleytis nicht en betet / nach begert
/ der wert vele ge
F181-01v,11 fangen / vnd komet zcu schaden / dy da ge
F181-01v,12 wanheit habin zcu sundigen / dy wandern ane geleiten / vnd wegen dy sunde geringe vnd werdin
verblendet met der vinsternisse der sunden / daz sy daz ware licht nicht ge
F181-01v,13 sehen magen / daz wichet von en / als dy sune vndir ged / so komet dy finster nacht Der verschunge
sint also vel / vnd so krefftig / daz eyn iglicher mensche / he sy gud addir bose / wol hulffe bedarff von gote / das he
nicht verlassen werde in der versuchunge wann wy werdin stete an geuertiget / vnd versucht von deme fleissche von der
werlde / vnd von dem tufele / vnd deme mogen wir gar hart wedirstehen / wir bedorffen hulfe von gote / wanen he vns
nicht verlassen wel / Abir wir müsßen vnßen fließ ouch thün / wolden wir müt vaste beten vme hulfe / Vnd wolden wir
ouch von sunden nicht abe lassen / so worden wir ouch verlassen von gote / Man findet leyder vel menschen / dy met
yrem bosen willen veror komen / vnd beitin nicht daz sy versucht werden / / vnd gebin sich selbist in varsuchunge{1} vnd
wollen dy stete nach dy gesellchafft nicht myden Vnd alles daz ön eyne örsache ist zcu sundigen / dy gebin sich selbist wil
Referenzkorpus Frühneuhochdeutsch 1.0.1 (https://linguistics.rub.de/ref/) 4
F181: Pater Noster in wlgari expositum per cardinalem de Cusa Modernisierter Lesetext
F181-01v,14 leclichin in versuchunge / wer daz nicht eyn törechter mensche / der sich syme viende in dy hende
gebe / deme he dach wol en
F181-01v,15 ghen mochte / He en dorff nicht sprechen / daz on god verlassen habe / He had ym obir synes willen
verhenget / Wanen god nymand obir synen willen zcu hemele habin wel / {2} Sundern lose vns von obele AmeN SO ist
hy nergent eyne stat / da nicht obels sy wir sint nach deme fleissche Adäms kinder / vnd von jagent uff zcu obele ge
F181-01v,16 neyget / Von obele daz ist von sunden // Alles obels ist dy helle fföl / vnd bose obir alles bose / Jz ist
nicht als bose Man vindit dach ettewaß gutes jn ym // Danen in der helle ist nichtis gutes / wenen alles obels vnd alles
bose ane ende // Daryme sollen wir god den herm betin / daz he vns von dem obele der sunden erlose / dy eyn weg ist
zcu allem obele / daz ist dy helle / waz ist von obele daz ist der hemel / vnd dy ewige vroide / vnd dy ewige wune wanen
nichtis bosßir ist / nach gesy mag da alles obel ende had // Daz verlyhe vns der allmechtiger god / durch synen eyngeborn
Jhesum Cristüm / met der gnade dez heyligen geistes / AmeN {2} {2} {2} Dy ußlegunge obir daz heylige pater noster als
ez der hochwirde Cardenal zcu wyen geprediget had in der fastnacht Als man schribet nach xpeni geburte tusent
Referenzkorpus Frühneuhochdeutsch 1.0.1 (https://linguistics.rub.de/ref/) 5