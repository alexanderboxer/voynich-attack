F210: Das Alsfelder Passionsspiel Modernisierter Lesetext
+H
corpus: ReF.RUB
language-area: hessisch
language-region: westmitteldeutsch
language-type: mitteldeutsch
genre: T
medium: Handschrift
time: 16,1
reference: Hs.: Blatt (r/v), Kolumne (a/b), Zeile
corpus-sigle: F210, IV-Cc-T3, H
text: Das Alsfelder Passionsspiel
text-author: -
text-type: EB
assignment_quality: Z1
hoffmann_wetter_nr: 1047
library: Kassel, Universitätsbibl.
library-shelfmark: LMB, 2° Ms. poet. et roman. 18
date: 1501-1517
place: -
text-place: -
printer: -
edition: Das Drama des Mittelalters. Zweiter Teil. Passionsspiele. Hrsg. von R. Froning., in: Deutsche National-
Litteratur. Historische kritische Ausgabe. Hrsg. Joseph Kür$chner. 14. Band. Stuttgart 1861. (PDF ab Seite 567)
size: -
language: fnhd
literature: -
notes-transcription: ab 33v, Vers 2930 keine Editionszählung mehr, da die Edition dort endet; Überschriften (ab
32r nicht mehr) sind rot unterstrichen. Nachfolgende Zeilen, die auch rot unterstrichen sind, sind kommentiert;
der 1. Buchstabe einer Zeile ist immer rubr. (ab 32r nicht mehr); \{}&1 = Suspensionskürzung mit verschiedenen
Auflösungsmöglichkeiten, meistens {es} oder {en}; \{}&2 = Kontraktionskürzel in Form einer übergeschriebenen
Schleife; \{}&3 = Nasalkürzel auf Höhe des Mittelbandes in Form eines nach links offenen, um 90 Grad gekippten {m};
Vorkommen von {í} und {i}; rubr. Punkte und Virgeln, in den Überschriften sind manche Buchstaben in der Zeile rubr.;
%9 = ablautend 9, wie %9 transkribiert; prüfen: {%9 vor 27v), Lateinpassagen: {dli}s eig. {d/lis}, Satzmajuskeln, sonst.
Kodierungen
abbr_ddd: AlsPass
extent: FnhdC: -; compl: 001r,01 - 037v,34
extent-size: FnhdC: -; compl: 18.868
@H
F210-001r,01 Primo igitur omibus personis ordinate in suis locis 9stitut{1} angeli canunt silete procla ma-
tor Jn medio ludi dicit Nu horet alle vnd vornemet mich Er sijhet alt Jungen arm adder rich alle die hie vorsampt synt
vornemet wol die redde mynen Szo wie ich dick hon geleszenen Das numer mentsch magk geneszenen Des ewigen todes
vnd helscher pynen He bedencke dan yn dem hertze synen Das groiß lyden vnd den bittern toid Vnd alle die manchfeldige
noitt Die vnser Her gelidden hott Vor vnszer alle missetadt Synt en das nu nit hot vordvossenen Hie hot darvmb syn
blut vorgossenen al an dem fronen crucze here Szo soln mer eß em danckenen sere wan hie es ted durch vnszer willenen
Das hie damidde mochte gestillenen Synes hymelsches vatters grosszes zornen Mer weren anders alle vorlornen alszo
noch hude vff disser erden alle die vorloren sollen werdenen Vnd nach disser zyt zu dem tufeln farnen Dye sich nicht
von sunden bewarnen Vnd alszo sie vorgosszen goddes Das sie nicht achten synes geboddes Vnd alzyt von em wanckenen
Die em synes lydes nit en danckenen Das hie szo williglichen leyt al vor die arm mentscheyt Die grossze vbel hatte
begangenen Dovor gab hie sich gefangenen Vnszer her ih-u crist Der szo ser gepynniget ist Vmbdas mer gesundiget hon
Das sollen mer en genisszen lon Vnd dancken eß em myt grosszen flyß Das hie vns hyrnach nyt vorwyß Wan mer komen
vor gerichte Konden mer das bewarn mit ichte Das mer dan mochten fynden gnade Ja wer da folgette mym rade als ich
dovor vormanet honen Den magk es dan alle wol herganen Vnd dorzu gud{1} vele gescheenen Darvmb sollet ir nu an
sehenen Myt Junckeyt das schone spyell Das man hie begynnen well Vonen dem lydenen vnsers Herrenen Dorzu sollet er
vwer hercze kerenen Jr man vnd auch er frawenen Mit andacht sollet er disz schawenen Vnd in alle vwern tagenen Jhun
syn crucze helffen tragen Mit wiczen vnd synnen Nu woln mer begynnenen Disszes spieles vnd hebenen an Von dem
teufer sancte Johan Wye der perdiget eyn buszvertigk lebenen Darnach sollet er mercken ebenen Wie en herodes toden
lysz Darvmb das he en losszen hysz Die sunde die hie hatte gethaynen Darnoch wirt man an fohenen wie vnszer her
Referenzkorpus Frühneuhochdeutsch 1.0.1 (https://linguistics.rub.de/ref/) 1
F210: Das Alsfelder Passionsspiel Modernisierter Lesetext
Jhenus crist Noch Johanni komen ist Vnd synes perdigens beganen alszo vor gesprochenen hatte Johanen Vnd was hie
anders wonders thet Das mercket wol wan er es seth Szo man es vbet yn dem spyel Zu sagen wirt es zu viel Des wel ich
die redde beslysszenen Das vch do numer darffe vordrisszenen Des losszen mer die redde nu bliben Got gebe das mer das
spiel szo triben Das mer got damidde erenen Vnd alle sunder vnd sunderyn sich bekerenen Die dissze horen vnd sehenen
Das dicz alszo gescheen Das helffe vns der meyde son Der do besiczet des hymels thronen Vnszer herre Jhenu crist Der
vor vns gestorben ist DeJnde regens dicit rigmun Nu swiget lieben lude vnd lat vch betudenen Wie dit spiel sal vor sich
gehenen Darvmb mer bidden vch vnd flehen Das er alle swiget stille Dorch vnser liebenen frawen wyllen Mer woln hude
spielen von der martel Jhenu crist Der aller wernt eyn erloszer ist Darvmb solt er alle Jnnigk synen Vnd eben bedencken
die groissze pynen Die Jhens al an dem crucz gelidden hot Vmb vnszer sunde vnd missetad Want alle vnser heyl daran lyt
Nu vnd vmer zu ewiger zyt Nu stehet stille vnd swiget schone Das vch got von hymeln lone Want wer hie zu siet mit
ynnikeyt Dem wirt das hymelrich bereyt Des woln mer singen mit frolichem schall Vnd bidden den heilgen geist all Das
hie vns syn genade vorlyhe Vnd alzyt vns wesze bye Et sic regens . Jncipit canere . Veni sancte Spenus . post hoc proclama
F210-001r,02 tor dicit rigmun Jr liebenen mentschen alle Swiget nu vnd lat vwer kallen Jch wyl vch vorkundigenen
eyn gebott Das der her schultheys thut Wer da betredden wirt Jn dissem kreyß Er sy heyntz adder concz adder wie er
heyß Der do nit gehoret Jn dit spiel vorwar ich vch das sagenen wel Der muß syn busze groiplich entphan Mit den tufeln
muß er yn die helle gan Vngefug sal nymant hie tribenen Wel hie anders yn der herren holde blibenen Hyrvmb szo swiget
vnd horet vnszer redde Vnd stehet stille des weln mer vch gutlich bidd{1} Vnd swiget auch darzu Szo moget er das spiel
deßdu baß vornemen nu Her schultheys macht ir den slagk Do sich eyn iglicher nach richten magk Nu wyt gnung wol
vmb Die wyde vnd auch die krume Die lenge vnd auch die ferre Vns sal nymants Jrren Mer woln vngedrungen syn Jr
hot wol gehoret der herren pynen Die der schultheys hot gethon Darvmb rumet vnß dissen planen Hoc facto luciper
ascendit doleun / Et dicit / Woil her woil her vß der hellenen Sathanas vnd alle dyne gesellenen Kommet zu mer er helle
roddenen Das vch die ridde muß schiddenen Vnd losszet mich nit alleyn stan Willet er anders den lon von mer honen Et
tunc omes dyaboli circueunt doleun corisando 7 cantando Lucifer in dem throne ryngelyn ryß Der was eyn engel schone
ryngelyn ryß post hoc luciper dicit Eya wilch eyn gut gesangk ach vnd ach were hie langk wie schyer sollet er mer men
syngenen Das ich vff disser bodden moge gespringenen Et dicit sine Jntermedio Owe vnd owe hoffart vnd obermut Nu
erwirbes tu doch numer gut ach nu byn ich vorlorenen Want ich hat die hoffart vsz erkorenen Jch thun vch allen kunt
Jn truwenen Das vch numer magk beruwenen Hyevor was ich eyn engel clar Nu byn ich vorstoissenen gar Geheysszen
was ich lucifer Jch was in dem obersten thron eyn lichttreiger Des erhub ich mich alszo sere Jch wol myn stull seczen
vber myn scheppere vnd wol mich em glichenen Jn den frouen hymelrich Darvß wart ich vorstoisszen Myt allen mynen
genoisszenen Viel tieff in der helle grunt Darvmb werde ich numer gesunt Kottelrey diabolus dicit O luciper here Bist u
nu worden eyn perdigere Das stehet zu monchen vnd phaffen Jch wel dich nu glichen eyn affenen Want dyn perdigen
vns schaden thut Darvmb salt u lygen jn der helle glut Et sic percuciunt luciferun / Et lucifer di{1} Neyn neyn ich
liegenen Jch wolde vch alszo betriegenen Er sollet disses nicht gleuben mere Jch werde widder als ee Viel schoner dan
die sonne Vnd luchte als eyn raestrige phanne Et subiungit Sine medio Nu radet lieben frunde vnd knecht Das thut er
als wol mit recht Wie mer dit dingk griffen an Das vns der zeuberer Jhenus nit entga Want hie ist alszo gar swynde Myt
synen listigen fyndenen Begriffet er en szo haldet en fest Szo wel ich vch entphaen als liebe gest Sathanas dicit O edele
herre luciper Jch han volnbracht dyn beger Jch byn gewest in der Judden schar Jch han sie alle vorsencket gar Sie hon
gesworn Jhem brengem vmb syn lebenen Das sal der gefallen gar ebenen Jch wel darvff dencken froe vnd spade Das mer
en brengen zu dem tode Jch wyl kommen yn synen Jungern Judas Das der vs zerwelt was Den wel ich darzu brengen
gar trode Das hie synen meynster sail vorraddenen Vnd sal den Judden syn blut vorkeuffenen Darvmb mocht hie woil
schryen woffenen Dar vmb salt u mer lonen in der helle Vor anders allen mynen gesellenen Luciper dicit Danck habe
sathanas myn lieber knecht zu vnsen dingen bist u gerecht Dar vmb wel ich der lonen schyer Mit der helschen kronen
fuer Du salt Jo der beste synen Sathanas du lieber knecht mynen Vor anders allen dynen gesellen Beuellen ich der die
porten der hellenen Bone dicit O luciper du werest eyn morgenstern vor Nu luchs tu als eyn swarcz kesser gar Jch wel
kommen in der Judden gedinge Das sie ihem keuffen vmb dryssigk peninge Das magk der wol lieb synener Want hie
hot dich vorstoissenen myt allen dynen genosszenen Luciper respondit So myn lieber knecht bone Du dienest mer alszo
schone Darvmb wel ich dir geben zu lone Was mer entfellet nach der none Milach dicit O du edeler her lucifernen auch
wel ich der dienen gern Jch wel faren Jn annas vnd caiphas Vnd wel si besiczen als myn eygen vaß Vnd wel en das wol
radden Wie sie ihem brengen zu dem tode Hyrvmb wel ich keyn ruwe gewynen Jch brenge en dan zu der groissze pynen
Darvmb salt u mer lonen Jch wel ihem mit nichte schonenen Luciper respondit Habe danck milach myn lieber knecht
Sich dym dinge thust u sere recht Darvmb salt u der beste synen Vnder allen den gesellen dynen Vnd wel der geben zu
lon Jn der helle eyn furige kron Natyr dicit O luciper du werest der schonen sonnen glancz Jch wyl mich machen an der
Judden dancz Jch wel besiczen sinagogen den alten Judden Vnd solde en die ritte schiddenen Vnd wel das thun froe vnd
spade Vffdas hie ihem brenge zu dem tode Want hie ist gar eyn wyszer phaffe Vß der Juddischen ee kan hie viel klaffenen
Darvmb geberet der das nu Das du mer salt lonen darzu Luciper dicit Eya du lieber knecht natyr Jch wel der geben das
lon gar schyer Vnd wel dir des vmer sagen danck Vnd dir beuellen der helle banck Vor anders alle dynen gesellen Want
du bist gar wert yn den hellen Rosenkrancz dicit O luciper du werest eyn clar engel zart Jch wel mich auch machen vff
die fart Do ich ihem den trogenere Moge mit der martel beswerenen Vnd pilatun den richter besiczenen Darvff wel ich
Referenzkorpus Frühneuhochdeutsch 1.0.1 (https://linguistics.rub.de/ref/) 2
F210: Das Alsfelder Passionsspiel Modernisierter Lesetext
dencken myt syn vnd wiczen Das hie sal eyn falsch ortel vber ihem geben Das em muß gehen an synen lebenen Want er
en thut mer nit zu synen sachen Szo wirt eß sich korczlich machenen Das hie komet vor der helle thore Vnd kloppet do
alszo geweldiglichen vor Lesses tu en dan nicht en Szo byndet hie dich in die hellepynen Darvmb salt u mer lonen snel
Vor anders allen mynen gesellenen Luciper dicit Szo myn lieber knecht roszenkrancz Du weyst den alden reyen gancz
Darvmb wel ich dich fugenen Jn die helle zu den grossen kriegenen Darvß salt u den alden Judden schengken Myt swebel
vnd bech salt u Sie drengken Raffenzanen dicit Her lucifer du hoist groissze ere Der du doch woil entbere Du bist eyn
tufel clar vnd fynen Du must ewiglichen yn der helle synen Jch wel der sagen zu disser frist Wie myn name geheyssen
ist Das du mer destu baß mogest gelonenen Jn den ewigen hellen trone Vmbdas ich szo viel schande han gebruet Vnd
damidde dyn freydde han ernuwet Jch byn s geheyssen raffenzan alle boszheyt heben ich gern an Myn hercz ist falscher
list vol Das hon ich bewyszet an den Judden wol Den hon ich geradden alzyt Das sie solden tragen haß vnd nyt Vff ihem
den fromen mentschenen Darvff was alle myn gedenckenen Jch hon auch gestifftet vnder en Das sie en nit woln horen
adder sehen Vnd vorsmehen en als eyn vntedigen man Vnd hie doch nie keyn sunde gewanen adder nie keyn vbbel yn
sym herczen hot gedocht Her luciper das hon ich als volnbracht Jch wel mich der erbeit vort vnderstan abe es moge nach
mynen willen gegan Das sie en brechten zu dem tode Das wel ich en flyssiglichen raden Szo triben mer mit den Judden
vnszer gewalt Vnd synt yn vnszern reyen gezalt Den woln mer mit en treden yn der hellen Mit allen tufelschen gesellenen
Das sal weszen ir lone Das sie an ihenu vordienet hon Her luciper nu gib mer orlaupp Szo wel ich alwege prisen dyn loib
Luciper dicit Sathanas vnd dyn gesellen Jr sollet vch darzu stellen Vnd nyn dissen frunt raffenzan Der hebet alle schalkeyt
an Jr sollet vch vmb thun yn alle lant Dorin wirt vch bekant alle vbel vnd sunde Vffdas mer die Judden kunden Brengen
Jn vnszer schar Nu lauffet in erem lande alle here vnd dar Binckenbangk dicit Herre luciper wol gemutt Dich hot gott
vorstoissen yn die helle glut Myn nam ist dyr wol bekant Jch byn s binckenbangk gnant Viel han ich der gethayn zu loibe
Darvmb salt u mich hirlich begabenen Jch han gefaren die wernt alle vmb Die wyde vnd auch die krume Darin hon ich
viel arges zu bracht Beyde tage vnd nacht Das wel ich alles losszen stan Vnd das nu eyn fromekeyt wisszen lan Eyn from
mentsche ihenus gnant Dem wart nye keyn sunde bekant des hon die Judd{1} gefangen eyn haß Vmb syn gerechtikeyt
geschach das Das hon ich geradden en allen Das las der lieber herre woil gefallenen Jch wel die sach vort tribenen abe
sie an em wolden beclibenen Das sie en brechten vmb syn leben Das sal vns allen kommen gar eben Gefyellen sie vns
vff derselben fart Mer wolden sie werffen Jn vnszern bart Vnd myt vnszern zenen zurissenen Das sie des solde sere
vordrissenen Her Lucifer ich wel mich des vnderwynd{1} Vnd wel myt flyß dornach ringenen Lucifer reddit sibi grates
Sathanas vnd dyn gesellenen Jr sollet vch darzu stellen Vnd myn Knecht binckenbangk an thun helle pyn an wangk Vmb
solch groisse gut Darvff lange gestet myn mut Sic lucifer descendit de doleo proclamator dicit rigmun superius notatun
stet Jr lieben mentschen Tunc Joh-es baptista exeat de deserto cun discipulis Et cantans Vox clamantis in deserto 7 dicit
rigmun Nu horet alle arm vnd rich Joh-es der teufer byn ich Von godde byn ich vsz gesant Das ich vch allen thun bekant
abe er busze wilt entphan Vnd vort mere die sunde lon Szo wirt vch geoffent des hymels kore Der do was beslosszen vor
alß durch die sunde manch tusent Jare Das sprechen ich sicher vorwar Sich neiget zu vns das hymelrich Dorzu al man
bereyde sich Vnd nymandis lossze sich vorlangenen Want nach mer balde kommet gegangenen Der vor mer gewesszen
ist Godes son de ware crist Dem sal ich den wegk bereydenen Das redden ich man vnd frawen beyden Das sie darzu syn
bericht Das sie sich vorsymen nicht Die sich dan zu em keren Hee wirdet predigen vnd leren Den wirdet hie zu lone
gebenen Jm hymelrich das ewige leben Darvmb ist hee gesantt vff erden Von gode dem vatter alszo vns die werd{1} /
propheten gesaget hayn Et sic digito demonstrando eun Jhenus surgit a loco suo vadit ad ioh-em / Joh-es cantat / Ecce
agnus dei et 9plet rigmun dicit Sehet hie kommet der werde man Hie ist des edeln godes lam ! Das von dem hymel
hernidder qwam Zu tilgen alle der weernde sunde Das anders nymandes me en konde Seth nu wan godes sone alleyne
Den vns gebar die maget reyne Maria ist sie gnant Die mich nu wol vorstanden hand Die mogen sich bereyden Jch en
wel nu nichtes beyden Jch en wolle al vmb vnd vmb gain Suchen frawen vnd man Die in den sunden ligen Jch en wel
den nicht vorswigen Jch strauffe sie vmb ere missetad Wie mer s auch hirnach ergaid Darvmb han ich keyn noid Solde
ich darvmb sterben toid Hic ioh-es et ih-us sint in medio ludi Jhuns dicit rigmun Joh-es liebe nebe mynen Myn teuffer
salt u hude synen Herfollen salt u myn begeer Darvmb byn ich kommen her Zu der gegangen Jn den Jordan Die tauff
wel ich von der han Johannes respondit Jesu Eya meynster was begeres tu Jch byn s vnwirdigk darzu Das ich teuffen solle
herre dich Du bilcher sollest teuffen mich Das ist woil eyn godis recht Du bist myn herre ich byn dyn knecht Jhesus
respondit Johanni Neyn Johannes myn lieber mogk Teuffe mich yn dissem wogk Sich das kommet rechte woil an vns
erfillet werden sail Liebe vnd auch gerechtikeyt Darzu soln mer al syn bereyd Chorus cantat / Baptista contremuit / Et
Joh-es baptista aspergit aqueur super personan saluatoris Jhuns venit ad locun deputatun / Maiestas qoet cantat Hic est
filius meus dilectus / Et dicit rigmun / Sehet dicz ist myn zarter sone Des willen sollet er alle thoen Er sollet ein weszen
vnderthan an em ich mich behagenen hoin Hie hot mich friddesam gemacht Was zornes ich hatte vff gelacht Sehet
den hot hie gestillet gar{1} Des nemet syner lare ware Hoc finito Chorus cantat / anno hominis tricesimo 7 c / patris
ec{1} / 7 c / vsqet te mi fili / 7 c / Jnterim Joh-es baptista vadit ad herodem cantando Non licet inqur te / 7 c / post
hoc dicit rigmun // Herodes herre hore ich hon vornumen Szo wie du bist zu sunden kommen Vnd zu grosser obeltad
Wissze das es der gar bubelich stad Das du hie host dynes brudder wyb Vnd lieb host eren sundigen lipp Bist u wysze szo
volge mer Das snode wyb das tribe von der Sie vordymet der anders sele vnd lipp Et sic reurtitur ad mulieren dicit phie
dich du boszes snodes wipp wilt u des keym schemde hayn Das du begibbest dynen manen Vnd ligest mit sym brudder
Referenzkorpus Frühneuhochdeutsch 1.0.1 (https://linguistics.rub.de/ref/) 3
F210: Das Alsfelder Passionsspiel Modernisierter Lesetext
hye Desglichen hon ich vornumen nye Jch sagen vch beyde Jn disser stunde losset er beyde nicht die groissen sunde
Vnd busset sie gode von hymelrich Er musszet vmer vnd ewiglich alle in der finster helle synen Vnd liden ewiglichenen
swere pynen Herodes dicit furioso aino Sage von wem komes tu her adder wer bist u das sage mer Das du szo eyschlich
schuldest mich Das soldest hon baß besonnen dich Woldes tu nit grossen schaden dolden Szo soldes tu mich nit hoin
geschuld{1} Want ich byn der herre von dem lande Johannes dicit / Desto grosser ist dyn schande Das du eynen andern
regieren salt Vnd en host dyn selber keyn gewalt Das du vor vnrecht nicht huddest dich Des salt u wisszen sicherlich Das
ich numer wel abe lain alszo ich das leben hayn Jch wolle dyn bosheyt scheldenen Herodes statin subiungit / Des must
u hart sere entgeldenen Jch wel der hertlich widderstayn Des magest u wol von hynnen gain Vnd kom auch nit widder
zu mer Das wel ich sicher raiden der Kommes tu widder eß beruwet dich Das salt u fynden sicherlich Es wirt dich Jo
kosten dyn lebenen Dan blibe vß es komet der ebenen Hoc dicto Chorus cantat arguebat herodem Joh-es / finito cantu /
Joh-es recedit paulatim vertens se ad ppl-m hinc Jnde dicendo rigmun /// Muß ich dan ye gehen myne strayß Szo en wel
ich doch nit losszen Die sunder wel ich scheldenen Die warheyt wel ich meldenen Wer nu habe wyszen mutt Der laiß die
sunde das ist gutt Von allem vbbel soln mer vnß scheyden Gott dem herren eyn wegk bereydenen Zu vnserm herczen
myt togende viel wan ir sich balde erzeygen wel Vnszer herre ihun crist Der von dem hymel kommen ist Her zu vns vff
disse erdenen Des sollen alle die erfrawet werdenen Die en entphan dan myt erenen Er leben nach sym gebode kerenen
Hie wirt gar gudde gebodde gebenen vnd leren vns eyn buszende leben Das hymelrich wirt he vnß gelobenen Vnd alle
syn frunde damidde begoibenen Die addir vorsmehen syn gebot Dem sagen ich sonder allen spott Das sie von demselben
scholdenen Helsche pynen musszen doldenen Das radden ich allen luden glich Das yederman besynne sich Vnd lossz em
dit nit syn eyn traum gedencket das vns lebes boem als zwiueliche stad Der toid em alles nach gaid Hie hot die axts in
den hendenen wer weyß wan es nem eyn ende Das hie dem boem gebe den slagk Sich dan szo ist der leste dagk Das der
benomen wirt das lebenen Dan szo wirdet gegebenen … Hic si placet mors lento pede vadit post joh-em / … Eym iglichen
noch synen werckenen Lone darnach szo moget ir mercken Jr syt arm adder rich wan eß gillet vch allenen glich Finito
rigmo Joh-es sit in loco suo pero ita ordinetur et disponatur post hoc cantetur / Jnter natus mulierun / DeJnde Luciper
cun suis exeunt de Jnferno cun horri bile clamore / Et dicit luciper Hey alle woffen vnde mort Morde Jo ich han gehort
alzu boszer nuwer mere Sathanas subiungit / Nu sage lucifer here Host u syn vnd wycze vorlorn adder warvmb host u szo
groissen zorn Das du geberest szo fyntlich Du salt bas besynnen dich Vnd gedenck an die groissze gewalt Synt das keyn
mentsche Jungk adder alt Nie keynes rades mocht erdencken Das hie konde der mit ichte entwencken Wan sie faren von
disser erden Sie musszen der alle zu teyl werden Des gehabe dich wol zu aller frist Synt szo groiß eyn herre bist adder sage
vns balde dynen gebrechenen Den woln mer dir alle helffen rechenen Luciper respondit / Ja sathan frunt du sagest war
Szo ich viel tusent Jare Die wernt hon bezwungenen Die alden vnd auch die Jungenen Die armen vnd die richenen Der
moechte mer keyner entwichen Nu komet eyner ich en weiß wo here Der saget gar wonderliche mere Hie gelaubet den
luden das hymelrich En truwen das vordruszet mich Vnd ist mer sicher al zu zornen Sal ich myn erbet han vorlornen Die
ich hatte yn hye vor zyt Die ich der frawen eua riett Das sie den vorbodden appel aß Das thed ich vmb groissen haß Das
sie vorloren das hymelrich adam vnd eua auch alle glich Dye vmer von en mochten kommen Synt ich dissze redde hon
vornumen Das disser trost en wirt gegebenen abe sie woln yn busze lebenen Szo soln sie zu hymeln farenen Sathan frunt
das helff bewarenen // Disponatur palliun et pepulun / Mit allen dynen gesellen Szo hilff mer bestellenen Das der zu
dem tode werde bracht Der solche thorheyt hot herdocht Das hye mynen herschaff wyl krenckenen Sathanas subiungit
dicens / Eya lucifer ich wol dencken / Sonder hilff myner gesellenen Szo wel ich gar wol bestellenen Das hye balde gelige
toid Darvmb habe du keyn noit Jch weiß eyn wipp vff myner wanen Die wel ich zu hilff hon Sie ist herodes herczen
trud Die schalt hie kurczlich vberlud Darvmb szo ist sie em gehasz Sich wye wulde ich vmer basz Eme gewynen an syn
lipp Dan durch dasselbe bosze wipp Sie sal mer disse sach slichtenen als ich sie wel des vnderrichtenen Jch wel mich zu
er machenen Eyn gudden syn wel ich gerachenen Darvsz wel ich er raddenen Das es vns nicht sail schadenen Luciper
respondit / Synt du es dan Sathan wylt bestan Szo nyn vnd hencke den mantel an Vnd winge das duch vmb dyn heubt
Die frawe der destu basz gleubet Et porrigit sibi palliun cun pepulo Et sathans recipit 7 induit dicens Herre her szo ziege
ich an die wat laß sehen wie woln sie mer dan stad FFedderwisch trahens ipem cuz veste d-ns Sehet alle lieben gesellen zu
wie stet vnser her sathanas nu Hie sted recht als eyn boszes wipp Tunc sathanas saltando dicit / Das kostet nach etlichen
sele vnd lipp Die sich von mer nit hon vorwart Süssze mach ich mich vff die fart Et sic vadit lento pede et dun peruenerit
vbi est herodias exhibeat se ei quasi reuerenter et dicit / Got grussze vch schone fraw mynen Eye mochte eß myt vwern
huld{1} synen Das ich vch mochte gefragenen Vnd er mer willet sagenen Wer vch erzornet habe Das fregen ich dan abe
Wan ich vnder vweren augen wol Sehen das er sijt zornes vol Herodias respondit / Das sagen ich der by mynen hulden Jch
byn szo recht vbel geschuldenen Von eym der nenet sich iohan Das ich keyn freude gehaben kan Eß en werde dan an em
gerochenen Das hie mer szo vbbel hot gesprochen Sathanas respondit / Szo volget mer fraw ich wel vch leren Jr sollet vch
machen an vwern herren Den konigk herodes sollet ir bidden Mit schryenden augen nach wibes sidd{1} Vnd sollet em
vffin vwer leyt Szo weiß ich wole hie wirt bereyt Das hie thut alle vwern wyllenen Vwer schryende augen wirt hie stillenen
Vnd weß er dan von em begert Das sijt alles samet gewert Hie en lesszet vch yn keynen noden vnd Solde hier den selben
man losszen toden Der vch szo leyde hot gethaynen do midde wyl ich von hynnen gan Gebet mer orlaupp fraw zart Jch
wel mich machen vff myn fart Et sic recedit circuend{1} 7 auscultand{1} De fine huius facti herodias dicit quasi ad se
ipsan En truwen das ist eyn viel gut rayd Den mer die fraw gegebenen hott DeJnde surgit vadit ante regen dns herodes
Referenzkorpus Frühneuhochdeutsch 1.0.1 (https://linguistics.rub.de/ref/) 4
F210: Das Alsfelder Passionsspiel Modernisierter Lesetext
konigk myn lieber herre Wyssze das mich muhet szo sere Das du host lossen von der gan Den viel vngezogen man Der
da vor szo lesterlich hat geschuld{1} dich vnd mich Wilt u das an em nit rechenen Szo wel ich der wol vorsprechenen
Du gewynest nun mer eyn gut wipp an mer Dar zu wel ich numer gefolgen dir Dynes wyllen als ich hayn Du bestellest
dan das der selbe man Kom balde von disser erdenen Wan ich magk numer frolich werdenen alszo lange als ich en weyß
leben herodes her dicz mercke ebenen Wilt u haben trost von mer Szo loß mich trw fynden an dir Tunc rex surgit 7
amplexetur . illa{3} 7 faciat eun sedere penes se dd{1}o nu siccze nidder fraw mynen Den vnmud salt u losszen synen
Wan du bist mer eyn werdes wipp Viel lieber ist mer dyn zarter lipp Dan alle disser wernde gut Des salt u haben gutten
mudt alles das dich betruben magk Das en lyden ich sicher numer eyn tagk Jch wel es der keren deß gleube mer Mulier
subiungit Wan das geschit szo dancken ich dir Rex Myn liebes wipp es sal gescheen Mulier Mer gnunget wol wan ich eß
sehenen Rex Du salt esz sehen vff myn eydt Rex dicit ad seruos Wol uff ir gesellenen nu syt bereyt Sreddel vnd qwancz
myn lieben knechte Vornemet mynen willen rechte Wes ich vnd myn fraw begeren Das sollet ir vns von stunt gewernen
Er sollet vns suchen Jenen man Der sich nemet der teuffer Johan Slucket eß vch das er en moget fynd{1} Szo sollet er en
gar feste byndenen Vnd furet en vff der selbe fart Jn eyn gefenckniß alszo hart Das he vns dar vß nit moge entgan Dar
Jn solt er en siczen lan Bys mer vns rechte wol besynnenen Wes mer myt em wollen begynnen Sreddel respondit herodes
lieber herre mynen Was er gebiedet das sail synen Et statin vertit se ad sociun d{1}ns Qwancz myn geselle nu wol an loß
vns des werckes balde bestan Myn herre wel eß nit lenger entpeern Quancz Truwen das thun ich rechte gern nu gangk
an ich volgenen der Sreddel Wol an wol an szo lauffen mer Et sic transeunt transeundo / quancz d{1}t Wane kunden
mer nu fynden den manen Sreddel Ja hie en magk vnß nit entganen Qwancz nu swigk vnd loß vns vort lauffenen Sreddel
Sich vff mynen eydt hie stet al dort Qwancz Ja nu ist dem dein dinge recht Vnsze sach wel nu werd{1} slecht Et tunc
sint apud Joh-em 7 furibundi capiunt ipem trahendo 7 dicit quancz Sage an du boszer feyger manen Was hot der vnser
herre gethan Vnd auch die frawe schone synen Wie darffes tu szo kune synen Das du en szo vbel host gesprochenen Das
sal an der nu werd{1} gerochen Mer woln dir dyns klaffens sturenen Vnd dich Jn eynen kerkener fuerenen dar Jn must
u vorterbenen Vnd eynes boszen todes sterben nu wol an nu wol an Mer en hon hye keyn lenger stan Et sic impetuose
ducunt eun ad carceren clamantes ad inuicen in via Et primo Sreddel En truwen nu ist es vns wol ergangenen Dywyle
mer den mudingk han gefangenen Quancz Ja wan mer den brengen zu hoibe Jch gleube das vns myn fraw solle lobenen
Sreddel Geselle nu loß vns dar zu sehenen Das vns der man nit moge entgehenen Quancz neyn ich halden en des zu
fast Sreddel Geschee vns der hon eß wer mer ouch brast Et ante carceren dicit quancz Solde hie vns nu men entgan Szo
muste hie groiß glucke haynen Sreddel neyn hie zwar des hoffen ich doch Mer woln en stossenen in dissze loch Et sic
trahunt eun ad carceren 7 postquea reclusus est in carcere exeunt illi duo Et ante carceren dicit quancz Sich nu hon mer
eß wol bestalt nu wollen mer lauffen rysch vnd balt Vnd woln zu hobe dye mere sagenen Das sal vnszer herschaff woil
behagenen Et sic ibunt et cun perueuerint vbi est herodes faciunt sibi reuerencia{3} et Sreddel dicit herre mer kommen
zu vwern gnadenen herodes nu saget mer sunder allen schanden wye eß vch habe gegangenen Sreddel herre den man
hon mer gefangenen Vnd hon en rechte woil bewart Jn eynen kerkener gesloissen hart Das hie vns dar vß nit moge
entgan herodes Des wel ich vch genisszen lan Jch vnd auch die frawe myn Mulier Ja sicherlich das sail synen Jch wel vch
vmer weszen holt Vnd dar zu geben richen solt Et tunc faciunt reuerencian mulieri Et dicit Quancz Frawe mer hon eß
gern gethaynen Myt vwerm orlaupp wollen mer von hynnen gan Et sic vadunt ad loca sua finito ho illo Discipuli Joh-is
sequuntur eun a longe paulatin vsque ad ianuan carceris ibi manentes stare timidi et perterriti Tunc Joh-es baptista mittat
d{1}los suos ad ihesun dicens Jr lieben brudder gehet hen Zu ihenu recht fraget en abe hye es sye messias addir crist
Der in die wernt zukunfftigk ist als vns gelobet ist ynen der ee ader beyden mer ymandes anders mehe Primus discipulus
andreas d{1}t Das thun mer gern weiß gott Mer leysten gern dyn gebott Mer soln zu disser erbeyt Viel gern syn bereyt
Das mer zu ihenu kommen dar Vnd nemen disser frage war hoc dicto d{1}li Joh-is veniunt ad ihem Cantantes Tu es
qui venturus es Et dicit Scduns d{1}lus scet petens herre mer synen zu der gefangk Zu der von galileen landt Von eym
heilgen manen Dem teuffer Johanne Das du vns sagest wer du bist abe du syest der herre crist Der vns ist gelaubet Jn der
ee ader warten mer ymandis andirs mehe Respondit eis ih-us cantando / Jte dicite ioh-i qen vid{1} 7c Johanni sollet er
widder sagen was geschit yn dissen tagenen Die sichen werdenen nu gesunt Die stumen offen nu Jren mondt Vnd wie
die blynden nu sehen Johanni moget er woil Jehen Das nu die lamen lude gehen Sehet das loszet en vorstehenen hy szo
magk ir mercken die nu recht was der redde synen Tercius d{1}lus scet / Symon dicit ihenu Szo sagen mer Johanni dort
lieber herre disse wort Die mer vornumen hon von der Woil an ir brudder gehen mer Widder heym zu lande wert Joh-es
vnser zukunfft gert Sic d{1}li reurtantur ad iohenem 7 dicit ei Quartus d{1}lus scet thomas manente ihenu in eodem
loco suo 7c Johannes herre gleube mer Jhesus hot entbodden dir Das der toden viel vff stehen Vnd die lamen lude viel
gehen Den stumen vffen werde ir mont Der sichen wirt viel gesunt hie dicz gut zu mercken ist Das hie sijhe der ware
crist Der vns mentschen ist gesangk Zu eym droster vnd eyn heylant Discipuli ioh-is ibunt ad locun pristinun vel ad
placitun manebunt Stare timidi vsque ad decollaceno{3} ioh-is et d{1}li portant eun ad sepulcrun hys omibus hoc mdo
peractis Jh-us in loco suo manebit sedens donec ordo itrun tangit eun / Jam itaque 9uiuiun herodis incipit herodes dicit
militibus nu horet ir ritter vnd ir knechte Jch wel thun nach allem rechte Wan eß ist hude der tagk Vff den myn mutter
myn gelagk Vnd ich alszo hude wart gebornen Des wel ich hude sonder allen zornen Den selben tagk begehen mit erenen
Dar vmb szo wel ich nit entperenen Man sal vns bereyden eynen tisch Dar vff seczen wilt brot vnd fisch Schoine brot vnd
gutten wynen Wan ich wel hude frolichen synen nu dar Troxes hir hebe dich Bestelle die sach reddelich Troxes respondit
Referenzkorpus Frühneuhochdeutsch 1.0.1 (https://linguistics.rub.de/ref/) 5
F210: Das Alsfelder Passionsspiel Modernisierter Lesetext
herodes edeler herre mynen was ir begeret das sal synen Et vertat se ad alios ad hoc deputatus d{1}us nu wol uff ir lebenen
gesellen helffet mer den tisch bestellen Vnd loszet vch des nit vordrysszenen Mer woln syn alsampt genyssenen Et tunc
perparant mensam Et Jnterin Judei vel dyali corisant Parata mensa rex dicit nu siczet hyr zu nach myner ger Jr sollet hude
essen myt mer Du liebes wipp myt dym kynde Vnd anders myn hoibegesynde Wer wollen weszenen fro Wan es fuget
sich alszo nu thut mynen wyllen vnd machet es nit langk Des weyß ich vch groissen danck Mulier surgit dicens O edeler
herre erentrich Dyn bede ist szo mogelich Das dir die nymandes sail vorsagenen Es sail vns allen wol behagenen Das mer
mit der drincken vnd essenen Vnd alle vnsers leydes vorgessenen alszo wel ich mich seczen nidder Myn thochter sprichet
nyt da widder Sie seczt sich auch al her by mich alszo thun mer alle glich Die der herre zu dynste stanen Sie woln dich
myt nichte lan Szo wollen dich dynes wylles gewernen Wanen sie dyner hulde alle begernen herodes dicit Szo wol nidder
vnd sijt gemeyt Jch hoffen das vns tolling keyn leyt hude von tage selle vber gan Synt ich szo liebe geste hanen Chorus
cantat meretrix swadet 7c Et sic omibus sedentibus et epulatibus Sinagoga cantat finito cantu pausat Et dicit rex filie
herodial- hore mich du schone tochter mynen Sint mer hie nu vorsampt synen Jn eyner wertschaff alszo rich Szo bewysze
dich tochter hobelich Du salt vns danczen vnd springenen Szo sail der hude wol gelingen Jch sweren der des eynen festen
eyt Das dir von mer nicht wirt vorseyt alles das du biddest von mer dochter myn das gelobenen ich der Pfilia respondit
surgitque faciat reuerencian regi dicens Synt du eß herre nit wilt entpernen Sich szo thun ich eß rechte gernen Vnd wel
es durch nymants lan nu wol an nu wol an Et sic jncipit dissolutis manibus mon subiungendo Wer gesach ye stolczer
meyd wem myn weyß nit beheyt Der ist Jo eyn tomer manen Es en magk dach nymants freyde gehaynen Sonder meyde
vnd Junge wybe nu wel ich hude myt mym libe zu willen mynes herren syn bereyt dor zu byn ich vnd vorzeyt Eme zu
wyllen vnd synen gestenen Wan ich wol weyß das hie das beste Geyn mich sal an em bestan Dicz ist vch herre zu dinste
gedonen das losszet vch hude zu willen synen hoc dicendo jnclinat se 7 cessat Rex subinfert Ja wole du liebe tochter
mynen Es hot mer alzu wol beheyt alß dyr nu hor zu gesaget Szo heysch wes dyn hercze gert des salt u alles syn gewert
Ja wer eß auch halb myn konigrich das gebe ich der sicherlich Tunc puella reuerenter se exibendo dicit regi herre myn
zu vwern gnadenen Szo wel ich mich vorberadenen Myt myner mutter die sail mich leren was ich solle heyschenen von
mym herrenen Rex dicit Synt das der dar zu stehet der mut Szo thu em alszo er wirt wol gutt Filia conuersa ad matrem
dicit Mutter myn nu gibt mer raitt Synt mer myn herre gelaubet hoitt Szu geben als was ich wolle Szo sage mer was ich
heyschen solle Tunc sathanas ingerat se in habitu proris et dicat anquea mater respondeat O werde Jungfraw vnd fraw
fynen Jch hore wol was vwer redde synen Vnd pruben das vwer begere stad das ir gern hettet gudden raid was ir vor das
beste solleet kyeszen wolt er die bedde nu nit vorlieszen Szo biddet vmb Joh-es heubet Das ist der beste raid das gleubet
Dan wo Joh-es blibet leben Das wirt vch beyden gar vnebenen Disser herschaff wirt hie vch berauben Des volget mer Jn
guttem glauben Mater puelle dicit Synt mer eß dan syn bericht Szo en salt u tochter andirß bidden nicht dan das heubet
deß selben manes den man nenet den teuffer iohannes Filia respondit Die wyl es dan dich mutter duncket gut So salt u
haben gudden mut Der selbe hot mer szo leyde gethaynen Das ich wel syn heubet hon Vor alles das mer anders dochte
das mer myn herre gegeben mochte des wel ich gehen myt gudd siddenen mynen herren vmb das heubt biddenen Et
sic conurtat se ad regem 7 reuenrencia exhibita dicit Gnade lieber herre mynen magk es myt vwernen hulden gesynen
Szo hon ich mich nu besonnenen ab er mer willet der gnaden gonnenen als er mer zu gesaget hoit Szo wisset das myn
begere stad das ir mer ioh-es heubet willet geben des dancken ich vch die wyl ich lebenen herodes hac peticone audita
inclinans caput trist{1} incedat Et tand{1} leuato capite dicit puelle Tochter mynen das sal gescheen hores tu das sreddel
szo gangk hen Joh-es heubt hole vns here Myner tochter brenge eß vnd gib es ere Sreddel respondit herodes herre das
wel ich thun Solde ich en zu legen alszo eyn hoen Das tede ich gern durch die meyd Das ir herre hot zu gesaget Jch en
wel es dar zu myt nichte vorlengen Jch wel gehen vnd das heubt here brengen hoc dicto sreddel vadit ad carceren fingit se
iohenem decollari dicit wo bist u her zeuberer Kom her vß vor dissen kerkener vnd mach es nyt langk Jch muß der nemen
eyn sweres pandt Dyn leben sal nu eyn ende han Want du must mer dyn heubt lan nu knybe nidder trogener loß dyn
got walden Jch wel der helffen gar balde want du host myner herschafft gar vbbel gesprochen Das sal an der nu werd{1}
gerochenen Et interin d{1}li ioh-is portant corpus ad sepulchrun Et caput in disco allato portat puelle dicens Jungfraw
zart hie ist das heubet Johan des teuffers das gleubet das nemet hyn nach vwer beger puella accipit dicens Lieber geselle
lange eß mer here Du komest mer da midde gar ebenen Jch wel es myner mutter gebenen Et antequea caput dabit matri
cantat canticun saltando 7 corizando nu wole mich nu wole mich Joh-es heubet tragen ich . Joh-es heubet hon ich hie
. des hon ich begeret je Et dicit matri nym hyn das heubet mutter mynen Vnd loß vns guddes muddes synen Mer woln
vort men sanfft slauffenen Wan vns nu nymandes darff mer strauffenen Mater respondit Ja du liebe tochter mynen nu
woln mer frolich synen nu lange mer das heubet here Dor nach stunt alle myn begere Gib mer es here yn myn hende
Jch wel eß schigken vff eyn ende Et sic accipiens caput et reponat Tunc sathanas qen oninbus hys interfuit sub habitu
vt perfertur nunc se denudans clamat horribiliter in castro herodis O ho oho ich han gesehenen Das alle myn wylle ist
gescheen Der man yn vnschult ist ermort Des wel ich balede lauffen dort Disponatur lucifer sub silencio ad doleun cun
suis Czu mynem herren luciper Vnd wel em sagen gudden mere Jch weiß hie wirt mich wol entphaen Synt ich em hon
szo liebe gethaenen Et tunc deponat palliun cu{3} pepulo et currit sub forma dyabolica ad luciperun qen stat in doleo 7
dicit Sathanas O frawe dich frawe dich luciper Jch hon erfolt dyn beger Des habe vortmen keyn noit Joh-es der teuffer ist
toidt Dar zu halff mer eyn schone meyt Mynes rades was sie vndvorzeyt Er mutter stercket sie dar an Das zu dem tode
quam der man Luciper Wol dich sathan du lieber knecht allen dynen dingen thust u recht Die der vmer werden bevolen
Referenzkorpus Frühneuhochdeutsch 1.0.1 (https://linguistics.rub.de/ref/) 6
F210: Das Alsfelder Passionsspiel Modernisierter Lesetext
Eya nu raid zu wer sail vns holin Die frawen stulcz vnd auch dye meyt Jch sprechen das vff mynen eyd Synt mer eß von
gode ist vorhenget Szo wel ich das er mer sie brenget al in disser dieffenen helle glut Sathanas subinfert Ja herre das wirt
rechte gut des wollen mer alle myr dem houffen Czu des herodes hoiff lauffen Vnd holen das wypp vnd auch die meyt
Liebenen gesellen nu syt bereyt Belczebugk herre sathan du gibbest gutten raid Mache dich vorhynnen vff den pad Szo
volgen mer der alle nach Wan vns dar zu ist rechte gauch wer woln vns dar zu zeugen Dye meyd vnd auch die frawen
woln mer brengen an die stad Die luciper bereydet hot Jn der helle solchen wybenen Die vff erdenen vndzucht tribenen
Luciper ach lieben gesellen nu lauffet hynen Er mochtet hye zu lange stehen Die sache mochte gewarnet werdenen Szo
geschee mer szo leyde vff erdenen Spiegelglancz neyn herre das woln mer Jo bewarenen Mer woln gar fryschlich do hynnen
faren Mer woln hie nit lenger stan Die reyß wel ich vns hebenen an Jch wel vns wol das felt berynnenen Des raubes woln
mer myt erste besynnenen wer woln auch nyt vorlieszen dar anen Frauwenzornen nu dar szo mache dich vff die banen
Szo woln mer alle volgen der Das mer die wyber brengen her Der reyß syn mer vnd vorzeyt Jch hoffe das mer die schone
meyt Zu der bute solle gefallenen Luciper Jmpaciens dicit Der tufel ist in vwerm schallenen nu holt den raub vnd butet
dan Jch fochte das icht eyn ander man vch den wegk mochte vnderganen Jr rechten narren wie stundet ir dan Sathanas
respondit Luciper herre das mer vns leyt Jczunt syn mer alle bereyt Jch lauffen an nu volget na Et sic currit ad matren
sequeutes onenes Set luciper manet in doleo clamando cun impetu ha . ha . ha . ha . ha . ha . Et currunt vbi est mater 7
filia quas impetuose cercundabunt Et dicat Berith Woluff er wyber ir solt zu hoibe Er sollet entphaen gar selczen gabe Jn
der hellen woln mer vch schengken Mit swebel vnd bech woln mer vch trencken nymandis vff er erden moget ir genisszen
Der herschaff mag vch wol vordrissenen vwer rechte lon sal vch werden Den er vordienet hot vff erden nu wol vff nu wol
an vwer freyde sal eyn ende han Et sic atrociter arripientes ducunt eos filia clamante 7 dicente in via Owe das mer ye
wordenen gebornen Lypp vnd sele hon mer verlorenn heylalle mutter vber dich zu dissen nodenen host u mich Bracht
myt dym falschenen rade Owe das mer eß ye getadin Et sic ducantur ad infernun et demones peentabant eo lucifero Et
dicit sathen cun oninbus alijs ad luciferun qui stans in doleo // Sathen dicit Luciper herre nu biß froe mer hon thochter
vnd mutter nu gefuret yn des helle grunt Des salt u komen alzu stundt Dyn geste Saltu entphan Luciper respondit Finito
rigmo currit ad Jnfernun Das thun ich gern Sumer myn wan Jch wolde sie recht gern sehen Wol hyn lieben gesellen wol
hynen Mich hot nach en vorlanget sere Sie hon szo liebe gedyenet mere Das eß en alwege sagen danck Die zyt wel ich en
machen langk Eynen dagk das sagen ich alle vorwar Der sail sie duncken mer wan tusent Jar nu wol here nu wol herre
alsampt vnd volget mere Et sic omes cun Jmpetu currunt ad infernun hys oninbus pact{1} perdicator insinuat onina ista
perscripta ppl-o materna lingwagione et non rigmtico Finito sermone sal
F210-001r,03 uator ducitur ad desertun per angelos Chorus cantat ducetera9 est ih-us in 7c Duo angeli cun candel-
ducunt ihem cun responsorio Te scan doim et cun peruenerint ad desertun Primus angelus dicit rigmun disponantur due
candele Dich heilger got vnd herren alle hymelsche here dich loben vnd eren Dich loszest vorsichen vff disser erden abe
der sunder von dem teufel vorsucht werde Das hie dem moge widder stehenen Vnd yn syn selbes hercze gehenen angelis
recedentibus Sathanas venit cun habitu lolhardi et dicit Du bist krangk das pruben ich wol Das ich vngern lyden sail Die
vmmacht dir gar nahe lyt Du host gefastet vber zyt Bist u des waren goddes sone Szo sprich du mogest eß wol thun Das
disse steyn werden broit Vnd busze dyns hungers noit Saluator respondit non in solo pane 7c Swigk Sathan vngetruwer
boszewicht Jch en achten dyner redde nicht Der mentsche nyt syn leben hot als yn der ee geschribbenen stad alleyn von
des brodes krafft Sich gottes wort sicher hafft Mogent ferrer baß gegebenen Dem mentschen krefftliches lebenen Dein
Sathanas ducit eun ad doleun quod positun est in medio ludi repersentans pinaculun tenpli dicit Sathanas angelis suis
deus mandauit de te 7c Bist u nu gottes sone szo falle her nidder wan der nicht en saill Czu dym libe schaden synen
Sich gottes engel hutten dynen Jn allen wegen von der noit Myt flyß en gott von der gebot Das sie dich yn eren henden
hebenen Dyn fuß keynes stoiß kan besebenen Gescheen mag der numer leyt Dar vmb felles tu myt sicherheyt Saluator
reent Scriptun est em non tenptabis denm deun tuun 7c Vnnucze ist dir dissze bosze list Wan zu der ee geschribben ist
Szo man liszet vber all Das nymandes vorsuchen sal Synen schepper vnd synen gott Das ist eyn gotlich gebott Dein ducit
eun ad aliun locun designans monten excelsu{3} d{1}us hec oina t{2}i dabo Sich dissen schacz vnd dissen ort der wernde
rich al vmb dort Burge stede vnd alle lant dissze hirschaff ist yn myner hand das wel ich alles geben dir{1} wilt u dich
vnterdenigk machen mer Vnd yn mynen dynst treddenen Vnd mich vorter an beddenen Szo wirt der kvnnelicher rum
vnd alle der wernde richtum Saluator rent Vade sathanas et solun vni deo seruies 7 dicit Las sathanas die redde dynen
wan das en magk myt nichte gesynen Das du an mer host begert Dyn schacz ist kleynes raides wert noch richtun den die
wernt hot Sich in der ee geschribbenen stadt Das man nach moyses gebode nymandes dan eyme godde Mit dynste sal
vnterdenigk weszenen an den magk nymandes geneszenen Des fluch sathanas von hynnen Myn engel soln myns dynstes
begynenen hoc dicto Chorus cantat reliq{2}d eun tenptator Et angeli accedunt e conuerso ad ihesum Jnterea saluator
videns . petrun . 7 andrean . qui stant a longe vocabit eos ad apl-atu{3} dicens eis venite post me facian vos fieri piscatores
hoim 7 dicit Disponantur petrus 7 andreas prope viam stando Jr herren komet volget mer Szo geschit vch wol das ir vor
fische lude fahen solt ab er mer gerne volgen wolt Wolt er mer weszen vnderthan Szo solt ir ewigk leben hayn Jn mynes
vatter rich Das wysset sicherlich Petrus respondit Mer volgenn herre gern der Was du gebudes das thun mer Wan du bist
der heylant Der vns zu troste ist her gesant Ja der ware godes sone Der vns magk alles guddes gethun hoc dicto Chorus
cantat ad vnius uissionis vel anbulans ihenus scdem placitun Saluator cun hys duobus sc{3} . petro . et andrea . percedens
vlterius . 7 videns . matheun . bartholomeun . Juda{3} . philippun . Thoman . d{1}t eis Qui seq{2}tur me 7c Jr herren
Referenzkorpus Frühneuhochdeutsch 1.0.1 (https://linguistics.rub.de/ref/) 7
F210: Das Alsfelder Passionsspiel Modernisierter Lesetext
wer mer volget nach vnd ist zu myner lere ganch Jn finsterkeyt hie nit en gait Ewigk licht hie vmer hott nu volget mer
szo wirt bereyt Vch freyde Jn ganczer stedykeyt Bartholomeus rent Das thun mer her sunder wanen Mer sollen gern mit
dir gan Wan du der war heylant bist Der vns zu troste komen ist Gesant van hymelrich Zu der herre weszen ganch Vnd
dyner lere volgenen nach Cun his saluator iterm procedit et videns . Joh-em . Jacobun . 7 Jacobun . symonen . Thateun
. et dicit eis vos amici mei estis si fecerit{1} 7c Jr moge er liebenen nebin mynen Myn frunde muszet er syn Wollet er
erfollen myn gebott Szo wel vch ewiglichen gott Freyde vmer vnd ewiges leben Myt em yn syme riche gebenen Symon
rent Was du gebudest das thun mer Vnd wollen herre volgenen der Mer soln thun nach dym gebodde Wan du komen
bist von godde Gesant her vff erterich Das duncket vns wole mogelich Das mer dynen wyllen thun Du wist der ware
goddes son Der vns seligk machen magk Des sollen mer der allen dagk Volgenen herre wie du wylt der selben sach vns
nit vorfelt hys oemibus conpletis cantabant appl-i responsoriun VNm caro factun 7c duo quee versun cun repeticone Jstis
itaque scdem ordinen peractis dicit ihenus d{1}lis suis amen dico vobis q vos q{2} reliquist{1} 7c Jr frunde horet was ich
vch sage Wilch vwer hot an dissem tage Begebenen werntlichenen raitt Vnd gern mer{1} gefolget hot Grossze wenunge
vch deß wirt hondert salt vch das widder wirt Freyde vnd ewigk lebenen Wel vch myn vatter widder gebenen Dort oben
yn sym riche Das wisset sicherliche Saluator manet hic stare cun discipulis et angeli canunt Silete deJen herodes dicit
Vornemet mich alle glich Beyde arm vnd rich Jch byn herodes gnant Eyn geweldigk konig vber alle lant Fursten graffen
vnd dinst man Musszen mer alle zu gebode stayn Was wasszer lufft vnd erde treyt Das muß mer alles syn bereyt Doch
szo hon ich wol vornumen Das eyn zeuberer yn disse lande sij komen Der sich nenet alsus Jhesus von nazarenus Vnd
spricht hie sij eyn konig gebornen Die redde thun mer bilch zornen vnd magk des nemen keynen fromenen Synt hie sich
des hot an genomenen Des hie nit en ist adder werdenen magk Es komet nach wol der dagk Das hie der redde nicht
bekennet adder sich auch keynen konig nenet Wer mer{1} nu brecht der selben manen Der muste alwege myn holden
hanen Pilatus dicit Jch byn pilatus eyn geweldigk here Vnd wel vch sagen war mere Das ich wel eyn recht richter synen
Vnd sprechen das vff die tren myn Wer mer nit gehorsam ist Der sal vorderben in kurczer frist Hie sij arm adder rich
vbber die richten ich alleglich hie sal nach werden gebornen Der da bliben moge vor myn zorn Dar nach schicket vwern
mut Das ir fridde habet gut Want hie nicht vberlebet eyn nacht Der mit rechter schult wirt vor mich bracht Saluator
cantat Ecce ascendinus Jherosoliman Et dicit d{1}lis Myn viel aller liebstenen frunt Jch thun vch eyn redde kunt Des
sollet ir nicht betrubet synen Des mentschen son sal lyden pynen an em sal werdenen voln bracht Das von den propheten
ist bedocht Zu Jherusalen wollen mer gen hyn Dar zu hon ich mynen synen Vnd wel da strauffen der Judden Ee Vnd wel
do thun wond vnd zeichen me Et sic vadunt per paruun spaciun vbi inuenient fonten Saluator d{1}t Jr aller liebstenen
Junger mynen gehet vort zu der staid yn Vnd schigket vns nach vnser wysze was vns noit zu der spysze Petrus dicit her
meynster das sail synen mer woln keuffen broit vnd wynen vnd was mer bedorffen mene nu komet die mit mer woln
gehen Et sic discipuli vadunt ab eo per aliq spaciun Saluator sedens super fonten angeli canunt silete 7 Jnterin disponitur
Samaritana que venit cun vase Saluator d{1}t Frauchen gut nu hore mich Eyn bedde bidden ich dich Schepp myt dem
gefeß vß dem wasser Vnd gib dar vß zu drincken mere Samaritana dicit Disse bedde hot mich gar wonderlich Das du
Judde des biddest mich Synt ich byn eyn heydin Vnd heyszt mich das wasser gewynenen Myt mym gefesz vß dissen
boerne vnd sage das an allen zorn Dar ir iudden myt vns heyden nicht habet gemeynschafft adder geschicht Saluator
dicit Wisses tu godes gabe Vnd kennest dem myt loibe Der an dich solich bedde leyt Du bedest an vnderscheyt Vmb das
lebendige wasser Das mocht hie viel woil gegebenen dir Samaritana dicit herre myn szo sage mer wie ich moge gegleuben
der ader wo mit du scheppen wylt den born nu host u doch alle dyn gefeß vorlorn ader wo von du habest das lebendige
wasser wie kanst u das erdencken besser Dan vnszer vatter Jacob Dem sagen mer disses bornes loib Der hot vns dissen
born gegebenen Vnd drangk des selber by sym lebenen myt synen kyndern noszer vnd gesynde Bessers borns kan man
nyrgen fyndenen Saluator dicit Wer disses bornes gedruncken hott Den dorstet verder an spott wer aber drincket vß myn
bornen Der hot synen dorst gancz vorlornen Das wasszer das ich den mentschen gebenen do von entspringet en das ewige
lebenen Samaritana dicit herre deß wassers gib auch mer{1} Des wel ich vmer dancken der Das ich nicht mene dorff her
gehenen Sunder dissen born hie loß stehenen Saluator dicit Szo ganck vnd hole dynen manen Samaritana dicit Jch en
hon keyn des mer gott ganen Saluator dicit Des halben host u ware geseyget Funffe man host u zu dem tode gekleyt
Vnd den do host zu disser frist Der selbe nicht dyn manne ist Samaritana dicit nu hore ich wol das du bist Eyn groisser
prophet an falsche list Vnser altvedder hon alwege Eres gebeddes alhie gepflegenen Vnd ir iudden sprechet das man solle
Zu Jherusalem gottes werck erfollenen Saluator dicit Du salt des sicher gleuben mere Das kurtzlich geschiet by der Das
zu iherusalen adder an dissen stedenen Gode dem vatter geschiet keyn bedde Vnd an bedet das er nicht erkennet adder
en wysset wen er{1} vor{1} gott nenet Das heyl vß den Judden ist entstandenen Das da kontlich ist yn allen landenen
Vnd die zyt ist nu komen Das man die waren anbedder hot vornumen Die da anbedden den vatter vnd den geyst der
worheyt Der vatter die selben suchen wirt an vnderscheyt Vnd der geyst ist der selbe gott hyr vmb szo ist vch allen noitt
Das er den anbeddet yn der worheyt Wer anders thut das wirt em leyt Samaritana dicit Jch han viel dick vornumen Das
der ware messyas werde komen Wan der komet vnder vns heyden Der wirt vns alle dingk bescheydenen Saluator dicit Jch
byn esz der hie die redde thut Das wyssze frewlynen woil gemut Discipuli reurtuntur ad saluatoren circa fonten et anq{2}
veniunt ad eun jn via Joh-es dicit ad d{1}los Jr brudder loszt vns widder gehen Da mer vnsern meynster lysszen stehen
Vnd sehen ab ymant sich habe bedocht Der em zu essen habe bracht Et sic procedunt vltra ad saluatoren petrus dicit
Meynster hie ist zu essenen Saluator respondit Jch hon eyn spysze der ist mer nit vorgesszenen Mynes vatter wyln wel
Referenzkorpus Frühneuhochdeutsch 1.0.1 (https://linguistics.rub.de/ref/) 8
F210: Das Alsfelder Passionsspiel Modernisierter Lesetext
ich voln brengenen Vnd syn werck wel ich endenen Want er meynet es sij nach nyt eren hebet vff vwer augen sie ist nyt
fern Das felt ist als yn der ern wyß Der nu meet der numet den lon gewyß vnd samet die frucht yn das ewige leben Vnd
wirt myt den seligenen glich freyde gegebenen Jch hon vch zu mehen vßgesant Das er nit gesehet hot myt der hant Eyn
ander hot vch die erbeyt vorgethan Vnd er yn der lude erbeit sijt gegan Samaritana relinquens ydrian circa fonten currit
ante sinagogan clamando 7 dicit Kommet vnd sehet den mentschen vnd vorzeyt Der mer Jn warheyt hot gesagett alles
das ich ye hon gethan Jr moget en woil vor cristun hon want ich grossers prophetenen nye habe gehort Got spricht vß em
selbers synn wort Bifus Judeus rent Frawe mer hon dick gehort Vnd gleuben vnszer viel an die wort Vnd wisszen das selbe
vorwar Das hie ist eyn gesuntmecher vffinbar alle wernde zu trost vnd zu selikeyt Er ist der vnszer bordenen treyd Vnd ist
vns allen bekant Jhesus ist syn name gnant Cecus cun seruo incipiunt cantare 7 transire versus sinistran manun circuli
in obuian saluatori pust canticun Seruus dicit rigmun herre wie dencket ir nu Jch essze wol eyer vnd fladen zu Dar vmb
ruffet vns die lude an Mich Jucket gar sere der fladen zan Myt vch wel ich mich gar wol neren Jch kan das fladde sail gar
woil vff die zunge kerenen Cecus dicit ach myn viel liebenen lude Gebet mer armen blynden hude kesze fleysch vnd auch
das speck die fasten ist druwen nu enwegk Eyer worst vnd fladenen Das kan mer alles nit geschadenen vnd was mer quem
yn die hende Die wolde ich byssen dorch beyd ende Jterm cantant Cecus dicit ach we mer armen blynden manen was
sal ich vff disser erden gethan nu wart mer dillingk nut gegebenen Das komet mer masze ebenen gebet mer lieben lude
gemeynen Die eyer vnd losset das nest do heym Jch wolde vor den bidden die wyle ich lebe Der mer hude eyn gabe gebe
Vnd wyl em zu trost vnd zu heylenen allen dagk hundert pater noster mit deilen vnd manche walfart die ich hon gethayn
an dem sal hie alle deyle han Seruus dicit herre du kanst viel gulen Jch en sehe doch nymant zu vns ylenen Mach vns
men des gedensze abe sich ymants erbarmen wyl vber vns Vnd wolle erkennen vnszer noit Vnd vns geben wyl fleysch vnd
broitt Cecus dicit ach lieben frunden mynen Synt mer alle gebrechlich synen Vnd an der mentschlicher natueer miszlich
horet alle vnd vornemet mich Jch en habe leyder mynes gesichtes nyt Dar vmb byn ich zu vch geplicht want ich vozyten
vnd vortagenen Vorware han horet sagen Das ih-us der groissz zeychen thut wolkommen yn dissze stad Die da bethanien
ist genant Do mer das wart bekant Do ylet ich gar sere here want sicher das ist myn begere Das mer widder wirde myn
gesichte Des sijt alle von mer bericht Das ich den gern wolde sehen Wer mer eynen penigk het gegen knecht myn wolde
hie komen zu hant Der ihenus ist gnant Der den blynden das gesicht kan gegebenen Szo wolden mer yn freyden leben
ach knecht sich dich wyt vmb ab du en irgen sehest komen hoc facto Jhenus in loco suo dicit ad discipulos suos Myn
boden vnd myn frunt Myn Jungern die mer gehorsam synt Jr sollet vch alle bereydenen Mer woln nicht lenger beydenen
alszo das vor ist geschribbenen Das zeichen vnd wonder wirt getribbenen Von mer vnd von dem der mich hot gesant
Des namen sal ich thun bekant zu galileen yn dem lande Reydet vch mer woln wandernen want nymant yn eynen lande
geborn wirt eyn prophet vszerkorn Jn synes vatter landt sicherlich Enwirt nymant eyn prophet das sprech ich Mer woln
ziehen yn fremde landt da mer nach nit syn bekant Petrus dicit ad ihem Ja herre meynster das woln mer thun Mer woln
yn fremde lande gan Mer woln der by bestehenen yn allen sachenen Dyn loib wollen mer bekant machen als sprichet des
ewangelies wort Jn allen sachen weszet starck Vnd thut yn allen zyden recht vnd forchtet nyt der mentschen geslecht Das
wort vns die ewangelisten beschribbenen Das sal krefftigk an vns blybenen Mer wollen myt der gehen yn den toidt ab dir
eß herre ist anders noit Von der enwoln mer nicht scheyden Jn allen noden woln mer dyn beydenen wer vorkundiget dyn
loib yn der wernde wyt losz vns her gehen eß ist zyt hoc fcton Saluator transiens cun d{1}lis Seruus ceci videns cun d{1}t
ad cecun horet herre an nyt Stehet vff balde eß ist zyt Jch sehe das dort here gehet Jhenus geborn von nazareth hot er zu
dem gutten synen Szo wisset liebe herre mynen Das hie komet al dort here Vnd wel erfollenen vwers herczen gere Cecus
respondens seruo d{1}ns Lieber knecht myn ich wol vff stan Synt der heylant komet gegan Szo entsalt u nicht loszen
Du salt mich fueren an die strayssenen Do hie here komet der liebe herre Des begere ich von herczen sere Et sic seruus
minstrans ceco manun ducens ipem secetera9 vian transeunte deno Et Seruus dicit ecco herre das vwer gott pflege mer syn
nahe dem wege auch ist ihenus vns gar nahe Stehet vff wollet er en entfahen Et tunc Jhenus antecedat cecun cun d{1}lis
Cecus auten clamans voce magna dicit ad dominun O Jhenus du susszer mylder got Du mer dyn hulffe vnd dynen rait
Jch bidden dich herre zu disser stondt Das du mich wollest machen gesunt Cecus point se sessu{3} Petrus dicit Saluatori
coran ceco Rabi quid peccat hon iste Et Jnterin Chorus cantat Cecus sedebat 7c Petrus d{1}t Meynster was hot disser
mentsche gesundet Das hie alszo ist word{1} blynt Saluator cantat neque hic peccat et dicit Petrus das salt u alszo vorstan
Disser mentsche hot nicht gethaynen ader keyner syner maige Dar vmb hie disse plage an sym libe habe vndvorschult
Sunder das godes werck werde erfollet Cecus dicit ach heilger vatter Jh-u crist Synt du der armen troster byst Szo bidden
ich dich armer blynder man Want ich leyder nicht gesehen kan Das du mich durch dyn gude Sehen wollest machen hude
Saluator dicit Du ruffest ynniglichen zu mer Das dyn mich erbarmet sere wilt du erkennen den der mich hot gesant Das
ist myn vatter vnd myn heylant vnd wilt den vorbasz eren Du salt dich zu eme kerenen Dyn lyden sicher ist mer leyt Sage
mer dyn krangkheyt Jch wel hude dyn arcz weszen von aller kranckheyt salt u geneszen Cecus cantat Raboni vt videan
lumen et dicit Meynster rabi vnd herre mynen alle ding yn dyner gotlichen krafft synen von marien der Jungfrawen reynen
Jch bidden dich herre alleyn Das du mer wyllest gebenen myn gesicht an mym lebenen Jch en bidde mer nicht men heyls
von dir geschene Dan das ich alleyn moge gesehenen Sinagoga cantat cun Judeis hoc facto dicit rigmun ad cecun ach
du torechter man wye schryes tu eyn genckeler an was hulff magk hie dir gethun Jch muß des mynen spot hon Das hie
dich sal sehenen machenen wer gehort ye wonderlicher sach abraham vnd iacob Moises vnd saroth malchus vnd vifelin
Flatan gunprecht vnd Joselynen hot ir das ye geleszen das das mochte geweszenen Jn disszer zyt vff disser erden Das eyn
Referenzkorpus Frühneuhochdeutsch 1.0.1 (https://linguistics.rub.de/ref/) 9
F210: Das Alsfelder Passionsspiel Modernisierter Lesetext
blynde mocht sehen werden Das sage mer natan Judde fynen du dunckest mich aller wyste synen natan Judeus dicit Das
sy lieb adder leyt Das sprech ich vff myn Juddescheyt Das ich nach nye yn buchern hon fondenen Beyde obenen vnd
vndenen Das das an zaubern mochte gescheen Das wel ich vorware gehen vnd an geuckely Das sie der keyser fry Die sich
vormeszen das sie nicht mogen gethun Des hot mich spot vnd hone Jhenus thut allen enden widder das gesecze vns alle e
wel hie vns vorleczen Das sprech vff myn Juddescheyt Es wirt em sicher des tages leyt Das hie Jo wol thun widder vnszer
ee Das thut em ach vnd wee Der recht dore vnd naer Jch wolde gern werden gewar Das hie tede das zeichen groiß Der
man ist gesichtes bloiß Swig du dorechter man vnd en rufft den swarczen bart nume an Swiget er hilffet der nicht Des bis
hude von mer bericht Cecus iterm clamando dicit ih-u ach herre stille dissen houe Den die Juddenen an dir begane Des
bidden ich dich lieber herre myn Thu mer dyn hulffe schynen vnd mach mich gesunt Jch gleuben an dich zu aller stundt
andreas dicit Jhenu Meynster vnd herre gezwide mich was ich hude bidden dich Strauff die Judden zu disser stundt Vnd
mach den armen blynden gesunt Saluator dicit ceco Kere dich zu mer blynder man Jch en wel hude nicht lan mynes vatter
wyllen salt u thun Von mer salt u dyn gesunde entphan Myt krefftlichenen sachenen wel ich dich gesunt machenen Jn
mynes vatter wyllen salt u lebenen Dyn augen wel ich der widder gebenen hoc facto dens liniendo oculos ceci reddens ei
sanitate{3} Cecus autem habens visun d{1}t ad denm Gelobet sist u ihun crist Jch gleube das du war got vnd mentsche
bist Du bist war mentsche vnd gott ach ir boszen iudden weß hot er vwern spot Bys gelobet herre vnd meynster myn Jch
wel auch dyn Junger synen vnd wel dich loben alwege Du host mer hude gegebenen wer gesach ye loblicher ding Jch was
degerlichen blynnt Vnd byn worden gesunt Bis gelobet myn schepper zu aller stundt Sinagoga cantat nunque{2} naur
7c Cecus vadit ad sinagogan 7 d{1}t Jr iudden fursten ich thun vch kunt Das mich ih-us hot gemacht gesunt myt syner
geweldigen hant vnd hot myn armut erkant hie hot erluchtet die augen myn die mer nu luter vnd reyn synen Vnd sage
em loib vnd ere nu alwege vnd vmermere Sinagoga dicit ad iudeos Jst das auch eyn mentsch von gode Der da bricht den
saboth vnd gotes gebode Wie mocht eyn sunder gethun solch zeichenen Jch meyn ab vns disser man wolle leychenen vnd
entsijhe nicht der geborn blynt Jhenus hot myt em gedinget Sage an du Judde rupynen ab das vwer blynde sone moge
synen Rupin dicit So sage ich das vorware Das en syn mutter blynt gebare adder wie er seher word{1} ist Das fraget en
want hie alt ist Meugker dicit Sinagoga herre hie ist myn brudder frawe zysergart was vnszer beyder mutter Die hot en
lang blynt gezogenen Vnd ist druwen herre nicht gelogenen hoc fcton angeli canunt Silete Et ihenus iterun transiens cun
d{1}lis suis vna ml-r chananea videns ipem cetera9 filia vexabatur a demonibus que ml-r clamans ad denm dicens ach
herre vnd gott heylant Dyn groissze krafft ist mer bekant vnd dyn gotliche gewalt Jch bidden dich yn dyner drifalt Vnd
durch dyn groiß barmherczikeit Jch klagen der liebe herre myn herczeleyt Das myn tochter lidet swere anfechtung von
dem tufel sere Entbynt sie lieber herre mynen vmb die groisse barnherczikeyt dyn hilff er lieber herre Des bidden ich
dich von herczenen Saluator rent mulieri chananee nu horet mich hude frawe gut Jch kene woil vwern synne vnd mut
Jch wolle vch eyn redde thun Die mochtet jr wol von mer vorstan Es ist nit gut das broit nemen Den kynden vnd den
hunden gebenen Mulier rent herre des ist by wylen noitt Das man den hunden gebe das broitt Du weist das herre selber
woil Das man den kleynen hunden sail Sich von den krumen lan neren Die von dem tisch fallen irs herrenen Saluator
dicit Frawe ich er kenne woil Vwer synne sint wysheyt vol Vwer glaube ist starck vnd groiß nirgen fynden ich vwern gnoß
nu sal vch kunt werden als er hot gebeddenen Gehet heyn zu vwerm kynde Gesunt solt er vwer tochter fyndenen Et
sic ml-r reursa ad filian filia d{1}t Mutter myn liebe mutter myn Wie mochte mer vmer baß gesynen Jch was sich vnd
byn gesunt wol mich liebe mutter der seligen stund Jch was vil nach vortorbenen wer hot mer das erworbenen Das mer
widder ist worden myn vornunfft Woil mich syner seilgen zukunfft Mater dicit filie Tochter myn ich en wart nye mere
szo fro dir hot nu geholffenen jo xpenus ihenus marien sone Den aller iudden man Sprochen von ioseph geborn syn hyr
vmb liebe tochter myn Der dir hilff hot gethan Der ist vatter heilger geyst vnd sone Die werden namen dry han dich
hude gemachet fry Von des tufels gewalt hyr vmb raden ich der balt Der dir hot erlost sele vnd lypp Dem salt u dienen
zu aller zyt vnd woln en loben vnd vom em syngenen allen Judden Jn der synagogen vnd en wollen des myt nicht lanen
vnd solden mer von den Judden haß entphan Et sic vadunt ad sinagogan Mater dicit Jch loiben hie mit schalle Das moget
ir horen er Judden alle Jhem den fromen man Dem er alle syt gram Der hot mich vnd myn tochter erfrawet sere Mer
woln en alwege loiben vnd erenen hie hot die tufel bezwungen Das die alle musten snellich rumen Sinagoga respondit
ach du thorechtiges wypp Loib alszo den trogener nicht want alles das hie begynet zu thun Das brenget hie mit geuckeln
zu wie mochte das von em gescheen Das wel ich vff myn Juddischeyt iehen Die sinagoge alle gemeynen heldet en von
sunden gar vnreynen Saluator vadit ad sinagogan dicens quis ex vobis arguet me de pencto 7c et dicit Judeis Wilcher vwer
strauffet mich vmb myn sunde ab ich vch die warheyt vorkunde Dar vmb entgleubet er mer nicht Jr hot vff myn toid
geplicht Wer von gode ist kommen Der hot gottes wort schyer vornumen Jr sijt von godde nicht geborn Syner wort gehet
vch keynes zu oren Sinagoga dicit none bendicimus nos qur samaritanus es 7 demoniun hens et dicit ihenu Was manes
magks du weszen Magk man nyt vor{1} der geneszen Du sagest du schest der man Dem man weszen sail vnderthanen
auch redden mer nit mit der her ih-us want du bist eyn rechter samaritanus vnd host yn der den boszen geyst Der koszet
vß der aller meynst Saluator dit Ego denoniun non heno sed honoerifico patren meun 7 vos in honorastis me Ego auten
non qenro glorian mean Et dicit Judeis Jch han yn mer keynen boszen geyst Jch eren mynen vatter aller meynst Er hot
mer wirde vnd ere an geleyt Jch suchen nit ere adder wirdikeyt Dan wer myn redde vornemen wyl Der lebet ewiglichen
an zwifel Sinagoga dicit nunc cognoscinus quia demoniun hens qur abrahan mortuus est et proph-e mortui sc{1} et tu
dic{1} Si qens sermonen meun seruauerit morten non gustabit in eternun Et dicit nu wissen mer{1} das alles vorware
Referenzkorpus Frühneuhochdeutsch 1.0.1 (https://linguistics.rub.de/ref/) 10
F210: Das Alsfelder Passionsspiel Modernisierter Lesetext
Das du bist besesszen gar want vnszer vatter her abraham vnd die prophetenn alsamen Sint vor manchen Jaren von disser
erden vorfaren Vnd sprichest werde dyn redde vorneme Der solle ewiglichenen lebenen Saluator dicit abrahan pater vren
exultat vt videret dien vidit et gauisus est Et dicit abrahan der{1} vwer vatter was Das sagen ich an allen haß Der wonset
das hie mynen dagk Muste schauwen das geschagk hie hot mich mit freyden gesehen Das wel ich wol yn worheyt Jehenen
Sinagoga dicit quinquaginta annos nondun habes et abrahan vidisti et d{1}t nu horet wie hie luget vnd vns vnd alle die
wernt betruget wol hundert Jar vorgangen synt Das vff erden abraham ginck vnd sprichet hie habe gesehenen wer gehort
ye groisser loegen Jehen hie en ist nicht funffzigk jar alt vnd gebbet sym monde solch gewalt Reich mer her die groissen
steynen Jch wel en werffen an heubt vnd beyn adder hie muß gehen von hynnen vnd der redde nicht men begynnenen
Et recedunt hoc facto maria magna superbo habitu incedit cun lucifero 7 alijs demonibus corisans Luciper dicit Wan
maria bie schone bist u gestalt Dye man werden numer alt Die dich an schauwen Die schonheyt aller frauwen Die host
u genczlich woil an der Des salt u gleuben mer nu sich her an dit spiegel glaß Der schonestn schone der du hoist nach
schoner dan noch ye keyn wypp Sich szo schone ist dyn lipp Man sal vns aber lieren Jch wyl dich wol denczerenen Maria
magna rent demonibus Ja viel lieben knecht Er komet mer wol gerecht Du fugest mer freyden gnungk Du bist woil myn
gefug Du hilffest danczen vnd singen Jch wel myt der springen manchen frolichenen sprungk Dyaboli ones clamant Das
was eyn gud fundt Et sic vigellator incipit vigellare et corinsat luciper cun maria magna 7 alij demones Maria magna d{1}t
Jch wel zieren mynen lipp Want ich byn eyn schones wypp Vnd wel auch gern reyen Mit paffen vnd myt leyen Dar vmb
wel ich springenen Vnd eynt gut litgen singenen Quo finito cantat corizando sola Jch breytte mynen mantel yn die awe
du begunde mich zu fragen myne frawe . wo ich szo lange were gewest . was wolde sie des . Sal ich mynes Jungen . libes
nicht gewaldigk synen Wole mich wole mich der seligen stundt nach freyden wel ich reygen Freyde ist mynen herczen
kunt Mit tanczen vnd myt spryngenen Wole mich wole mich der lieben zyt Dye blumlyn yn der auwe Der hot mich
alszo grosszen nyt Die geselschaff kan mich erfrauwen Et tunc permus miles herodis descent de casto ad marian magna
Galutando ean Et dicit Got grussze dich frewlyn zart du bist geborn von hoher art alles das da lebet Vnd yn den lufften
swebet Das mocht mer nyt szo lieb gesynen als du vszerweltes frewlynen Maria anplexando militen dicit Danck habe her
Jungelingk Js magk gut werden vwer dingk Want vwer redde kont er vorzelen wol Von recht man vch eren sail nu nemet
hyn das krenczlyn Dar zu wel ich vwer eygen synen Vnd myt vch danczen vnd springenen Vnd myt vch frolichen singenen
Maria vertit se ad ancilla 7 dicit Eya nu gib mer her den scheyben hut Der ist mer vor der sonnen gut Mer woln gehen
vff die awenen Vnd woln da springen vnd vns da frawen ancilla sua dicit Gerne liebe frawe mynen was ir gebiedet das sal
synen Dissen hut solt er vff vwer{1} heubt seczenen Vnd dar vnder gar wol ergeczenen Maria dicit ad seruun scet dyalun
natyr Wo bist u knecht natyre Brenget mer dan spiegel gar schyre Seruus scet dyalus natyr offert ei specl-m et dicit nemet
hen den spiegel frawe Dar yn sollet ir vwer schone schawenen Maria dit ad seruun scet dyabolun natyr alle hobscheyt hon
ich von der lieber frunt vnd knecht natyre Des muß ich vmer weszen fro Want myn gemude heldes tu ho an der wel ich
nyt vorzagenen Jch wel vmb dynt wyllen hoch gemude t{2}genen Maria suspiciendo speculun dicit Myn frunt spiegel habe
dangk Want myn hercz nymet manchen wangk Wan ich die schone klarheyt mynen Beschawe yn dynes glanczes schynen
Et maria corizao cun milite 7 seruus dyalus natyr cun ancilla Ett cantat vt sup{2} Jch breytte 7c Miles d{1}t Frewlyn
er sollet mer erlaupp gebenen Got losz vch myt freyden lange lebenen Maria reg{2}ciando ei dicit Jch dancken der des
danczes dynen Loib saget der das hercze mynen Miles reurtitur ad castrun suun Et maria incedeno Jubilanter canit vt
Jch breytte pus hoc dicit So so her So was wolde ich der geselchin danczen vff eyn stro Der ist gereyde mude worden Jo
Wer er men ich tede en allen alszo Post hoc martha obuiando ei dicit Maria liebe swester mynen Werlich ich focht sere
dynen Das du vordyenes godes zorn Szo musses tu syn vmer vorlorn Das en host u gude gelessze Jch thu das ich dich
heysze Vnd thu nyt alszo torlich Liebe swester bekere dich Vnd nyn an eyn gotlich lebenen Szo wel der got das ewige rich
gebenen Du salt mer nu horenen Maria dicit nu hore vmb die alde thoren kan sie nicht yr kibbeln gelan Jch wel myn
freude han Sie magk es woil begebenen Jch wel hon eyn fryes lebenen Eya liebe swester Jch wen der treymet gesternen
Das frage disse lude Was der traum betude loß mich an disser wysze farenen Kundest u dyn eygen sele vorwarenen Das
gonde ich der von herczen woil Myn freyde ich doch triben sail Swester auch bidden ich dich sere want du dich wylt zu
hymel keren Szo loß mich des entgelden nicht vnd steube mer yn die augen nyt Martha dicit ach maria das ye wordest
geborn Du host dyn synne vorlornen Loß dissze vnwipplich mere Du host nicht gude gebere Dyn lipp ist torheyt vol
Maria swester hores tu das woil Du host viel zu viel gethan Du magest nach wel abe lan liebe swester hore mer eyn wort
Maria respondens Jch hon dich gnungk gehort loß dyn allen effen fort Luciper dicit nu hore auch mer maria Du salt myt
mer bliben Wer wollen freyde trybenen Maria rent Das behaget mer viel wol Jch wel thun was ich sail Vnd springen aber
eynen sprung Dyaboli respondent ones Das was eyn gut fund Martha dicit ach liebe swester bedenck dich noch Vnd loß
der nyt syn nach der dorheyt goch Jch fochte eß neme eyn bosze ende Szo werden dich die tufeln alle schend{1} Maria
respondit vertendo se ad ppl-m et dicit Warte her warte Was wel myn swester marthe Er klaffen ist gar vmb nicht Wie
cleyn gebenen ich dar vff icht Myn hercz ist myt freyden vormyst Jn viel lenger in disser frist Myt zieren vnd pryszen Vnd
mynen bolen fruntschafft bewyszenen Solde ich alszo eyn stulczes lebenen Vmb myner swester klaffen begebenen Mer
woln mir dar zu raden Jch wel er schyer eyn bodenen Schigken der sie sere sail slan Wel sie mich nit mit freydden lan
Vnd losszen mich yn disser wysze farenen Kondest u dyn sele selber vorwarenen Das gonde ich der von hercze wol Myn
freyde ich doch tribenen sail Martha dicit Maria swester mynen kere dich von den sunden dynen Vnd kere dich zu godes
wort Szo magk dyn woil werden raytt Maria dicit Martha hettes tu synn vnd wyczenen Du hyssest dyn honer vbber{1}
Referenzkorpus Frühneuhochdeutsch 1.0.1 (https://linguistics.rub.de/ref/) 11
F210: Das Alsfelder Passionsspiel Modernisierter Lesetext
die eyer siczenen adder spynnest dynen rockenen Jch wel mich myt den Jungelynen zuckenen Solde ich dar vmb dynen
wyllen losszenen Du peltenerszen ganck dynen strayssenen Vnd kastyge dynen lipp Want du bist eyn aldes wipp Du
kirchenfistern ganck von mer Das radden ich sicher der ganck hen du bitter galle Vnd laß mich yn freyden schalle angeli
canunt Silete hoc fcton ordinantur sessiones perdicacones 7 xpenc sedendo perdicat d{1}lis et marthe 7 magne poneno
thema scet Dico vobis gaudiun est angelis dei super vno pctenore agente pnian{3} 7 d{1}t Jr seligen lude ir godes kynnt
all die nu hie gesamet synt Vornemet heylsamen raydt Das er vmb vwer missetadt habet ruwe vnd leydt Das hymelrich
ist vch bereydt Jch sagen vch auch vorware Das sich aller engel schare Frawet werdecliche Wan eyn sonder sich bekeren
wel von sunden Dar vmb ich vch vorkundenen Das er myt ganczen truwen Vch losszet vwer sunde ruwenen hoc facto
Sinagoga cantat cun Judeis Jnterin ihenus vadit ad aliun locun faciendo s-moe{3} marthe 7 magne poneno thena scet btin
pauperes spenun 7 d{1}t Seligk synt die armen Want got wel sich erbamen Vber sie vnd wel en geben Das hymelrich vnd
das ewige lebenen Die synt auch seligk anderwert Die hie halden myldikeyt Die das ertrich besiczen truerlich Die synt
auch seligk ewiglich Der leben hie ist frolich Die sollen dort syn truerlich Vnd die synt godes kynde gnant Seligk synt sie
auch erkant Der von herczen reyn ist sunder spot Der schauwet auch ewiglichen gott Die synt auch seligk sunder wan
Die hie betrubet leben han Die da truren vnd weynen hie got wel selber trosten sye Seligk synt auch die godes kynt Die
hie barmherczig synt Die sollen alle wolle geneszen Got wel en barmherczig weszenen Seligk synt aber alle dye Dye sich
losszen tersten hye Vnd hongern nach gerechtikeyt Den wirt gnung bereyt Jr sijt seligk alle gar Wan vch die lude schare
Begynet hassen hie dorch mich Do widder wel uch sicherlich Myn vart{1} da{1} yn lone gebenen Jn dem hymelrich das
ewige lebenen Sermone fcton surgit ancilla marthe de loco perdicacon{1} 7 clamat BENtus ventus q{2} te portauit 7 dicit
Gebenediget ist der lypp Vnd seligk gar vber alle wypp Der den herren hot getragenen Die brust sal man seligk sagenen
Die du herre host gesogen Vnd dich lypplich hand erzogenen Jhenus rent beati qui audiunt vm dei 7c Ja du host viel recht
gehort Seligk synt die gottes wort horen vnd die behalden woil Mynes vatter rich en werden sail hic ih-us manet stare
Maria magna 9urtitur recedens a xpeno et dicit cercunenudo circulun nu geseyne mich hude aller meynst Gott vatter sone
vnd heilgeyst Owe rosenkreucz Owe myner swencz Owe gele gebende Owe myner wyszen hende Owe myner hoffart Owe
das ye geborn wart nach ist myner sunde me Dan wasser troppen yn dem sehe vnd laubes hot der walt Do zu des meres
sant vngezalt nach men ist der sunde mynen Wan stern yn den hymel synen Jch byn nit wirdigk das ich gehen Das myn
augen sollen sehen Die hohe von dem hymelrich Jch byn nit wirdigk das die trage mich Jch hon gesundiget leyder Woil
hen ir vorfluchten kleyder Jr hot mich gar vorwont Vnd gesencket yn die helle grunt Vorfluchet muß der spiegel synen Da
ich en besach die schone mynen Owe du vnreynes hare Du host mer gemachet die sunde gar{1} Woil hen er vorfluchten
lock Jch wel nicht mene gehen als eyn tock Vorbaß wel ich nyt springenen nach buß wel ich rynngenen myn hobscheyn
wel ich lan Dar yn ich mich gepriset han Vorworffen syn augen vnd wengelynen Die dick wollen hobsche synen Myn
sele hon sie gar vorwont Dar zu der vnselige mont Vnd auch myn spyczen schoe vorworffen synt sie vmer nu wes ich nu
myt vch gegangen han Des wel ich vorbas nu men lan We mer das ich ye wart gebornen Wie eyn torlich leben hat ich
vszerkornen hoc facto chorus cantat vt sequitur Mirabantur onens de hys qen procedebant de ore dei Sub tali cantico
maria magna mutat habitun et dicit marthe Swester marthe nu gleube mer Jch wel sicher volgen der Jch wel dit torecht
lebenen Vff nach dym rade gebenen Jch sehen woil eß ist der selen toid Das her ih-us nu geboit Man solde myt ganczen
truwen haben stede leyde vnd ruwenen Vns alle suntlich taid Das was syn lere vnd syn raid ach were mich nu entbunde
Von mynen groissen sunde die ich arme honen gethanen Martha respondit Vnszer herre Jhenus crist Jo barmherczig ist
Der vns zu trost wart gesant Von hymel herre ynen disse lant Zu dem ich hoffnung hanen Sicher gar an allen wan hie
dut vns gnade kunt Vnd hilffet vns zu disser stund Das mer von sunden werdenen fry Vnd syn barmherczikeyt sij vns by
Quo facto angeli canunt canticun aliqd{1} Et martha 7 maria magna recedunt Sed Jhesus manet in loco Jnterim venit
regulus ad ihem et dicit her ihenus heilger geyst Myn sone yn groissen sichtagenen ist vnd zuget iczunt yn den toidt hilff
em herre vß der noitt Magk eß myt dynen gnadenen weszen Szo hilff mer herre das myn kynt genesze Jhesus dicit Des
glauben woldet er vor nicht an gehenen Jr hetten dan des zeychen vorgesehenen vnd wonderliche dinge sille Doch ich
eß thun wille Regulus dicit ach herre kom balde he nabe E mer vorscheyde der habe Jch focht ee mer heyn komen Das
kynt habe syn ende genomen Jhesus dicit nu ganck hen ich sage dir Js ist erfollet dyn begere Dyn sone lyget woil gesunt
Des loib got zu aller stund Regulus dicit Gebenediget sij der gott Der da erzeuget syn gebott an vns armen luden hie Der
do trostet alle die Dye syner wollen gern Die mag hie alle wol gewernen hoc facto regulus ad domun reurtitur angl-i
canunt Silete Et seruus occurrit regulo in via et dicit Jch thun dir herre kunt dyn sone ist word{1} gesunt hie ist komen
vß groisser noit Des gib mer herre das boden broitt Regulus dicit ad seruun Das synt gudde mere Die mer myn hercz
erfrawet sere Sage an vff was stunde krich myn liebe sone besserung wilch zyt vorließ en die kranckheyt Szo wel ich der
gebenen dit kleyt das ist kustlich vnd gutt kom her mer woln nu haben gutten mud Vnd fynde ich die redde alszo Szo
woln mer vns alle keren zu xpeno Et sic regulus cun seruo vadunt ad domun et filius dicit prin Bys wylkom du lieber
vatter mynen Jch byn loiß von aller krangkheyt vnd pynn Du en darffest vor mich nit sorgenen Jch magk nu wol essen
abent vnd morgenen Vnd dryncken byer vnd wynen Des sij gelobet die konigynen Maria vnd myn arcz ihesus Ompenc
noster deus Regulus dicit ad fanilia{3} sua{3} horet by myner koniglichenen gewalt Myn gesunde Jungk vnd alt Mer
woln vns an ihem xpem keren Der kan vns lipp vnd sele ernerenen Vnd vorlencken des theufels vort men Szo wel vns got
geben syn ewigk riche Regulus dicit seruo et dat ei palliun Se du lieber knecht nym das kleyt myt recht wer eß besser
dan ander dry Js solde doch dyn synen Jch wel dich hyr nach bedencken baß Das sprechen ich sonder allen haß Want
Referenzkorpus Frühneuhochdeutsch 1.0.1 (https://linguistics.rub.de/ref/) 12
F210: Das Alsfelder Passionsspiel Modernisierter Lesetext
du host mich erfrawet szo sere Dar vmb wel ich myn hulde nicht von dir keren Sinagoga cantat Jnterin martha mittit
nunciu{3} ad xpem propter Jnfirmitaten lazari Et dicit s-uo Getruwer knecht nu ganck balde heue Zu dem herren ihenu
vnd ladde enen Das hie wylle komen her Das bidden ich en von aller ger Seruus dicit marthe Gerne liebe frawe mynen
Was er gebiedet das sail synen Jch wel werbenen vwer botschafft Die wyl ich han mynes libes krafft Et tunc seruus vadit
ad ihem 7 d{1}t Jhenus herre nu gleube mer Martha myn frawe entbudet dir ab ich recht hon vornumen Das du zu er
willest komen Das wille sie dir vmer sagen dangk Lazarus ir brudder ist sere krangk Jhesus rent cantando et manet ad huc
in loco perdicaconis hec Jnfirmitas non est vsque ad ad mortem 7 d{1}t Et subiungit et dicit ad seruun Der sichtun nicht
entzuhet sich Zu dem tode sicherlich Wan das sich goddes ere an em szo wolle meren frunt myn bode gangk widder zu
en Vnd spriche ir wille muß voln gehen Jch gereyde weyß das er ist toid Jch kome korczliche in ir noit Gangk heyn vnd
sage en alszo Sie solle sich betruben Jo Mit den die betrubet synen auch sage er lieber frunt myn Sie solle sich frawen myt
den frolichen dingen Vnd gehalden zu lebendigenen nuncius reurtens ad marthan dns ei Martha liebe mome mynen Dyt
laß der gesaget synen Got sprichet du sollest nicht betrubet synen Vnd dich frauwen myt den frunden dyn auch han ich
vornumen Von em das hie wolle komenen Vnd wille thun allen vwern wyllen Jn allen sachen vwer begere erfollenen Tunc
mors venit ad lazarun 7 d{1}t Lazare ich byn gnant der toid Jch bracht dich yn groisse noit Vnd hon dich myt myner
kulen geslagenen Das dich die wirm musszem nagenen nymant kan sich vor mer vorbergenen Der ye gewan das lebenen
vff erdenen hie sij jungk adder alt Sijberlich adder vngestalt arm adder rich Sie mussen mer alle werd{1} glich Sie sijhen
reszen adder reckenen Szo wel ich sie myt myner kulen ersreckenen alle die do leben an zail Sie sihen babst keyser adder
kardinal Bischoff phaffen vnd prelatenen Die wel ich hauwen myt myner barten Fursten greffen vnd fryenen Der en kan
mer keyner entpflyen Reuber ritte vnd knecht Die nemen ich alle myt rechte Jch wel sie myt myn boegen schyssenen Das
die wirm mogen irs fleysches genisszen vnd wel en myt myner kulen Jagen das die kredden vnd slangen ir beyn nagen
Die ebrecher vnd wucherer al hie gesesszen Der wel ich mit nicht vorgessenen Want sie hot der dufel geladenen Das
man sie vff syn kirchoff sal beg{2}benen Myt dem richen man yn der ewige pynen Mussen sie an ende vmer synen Et
tunc Jmmete vertit se ad ppl-m 7 d{1}t alsus fellet vch des todes strigk Die worm vnd frunde hand vmb en eyn stryd
Die boszen geist warten vff die sele sonder wan ab sie icht rechtes kunden an ir gehane Die frunde nement das gut vnd
die mage Dye wirm vorzerent das fleysch yn den grabe Das ist vwer aller zuuorsicht nymant myt hoffart mer erwerbet
Got hot dich gemacht vß dem slym der erden du salt auch widder zu eschen werd{1} Der doit macht alle dingk glich
Sie sijhen arm adder rich Szo wel ich sie myt myner kulen slagen Das man sie muß zun kirchoff t{2}genen Jch wel sie
schyssen myt mynen bogen Sie sijhen frunde adder moge Jch wel nymant schonen Jch wel en myt disser kulen lonenen
als ich lazaro han gethaynen Des sijt gewyß an allen wanen Et tunc lazarus sepelitur a iudeis Et maria magna plangendo
dicit ach wo sal ich mich hen keren Jch byn betrubet szo sere Myn brudder lazarus ist beg{2}ben Dar vmb magk ich mich
wol vbel gehabenen Martha dicit ad maria{3} magna sororen 7 dicit Maria liebe swester mynen Laß magna dyn weynen
synen Vnd betrube dich nicht alszo sere Want vnszer schepper vnd herre Der wel zu vnß kommen herre Vnd erfollen alle
vnser{1} begere Maria magna dicit ach gott solde ich mich nit muwen Vnd vmb vnsern lieben brudder betruben Mer
ist alszo leyt zu synne Jch en magk keynen brudder men gewynenn Der sich moge geglichenen Lazaro vnserm brudder
yn sym rich ye doch qwem myn schepper vnd myn herre Zu gangen wer alle myn swere Maria magna manet stare et
ihenus disponit se ac si velit ire et cantat lazarus amicetera9 nren dormit eanus 7 a sono suscitenus eun DeJnde dicit ad
discipulos Jr herren ich sagen vch vorwar Vnszer frunt lazarus slefet zware Des gehen mer gen bethanien hen Das mer von
dem tode wecken enen Jacobus minor dicit Sleffet hie szo weyß ich woil Das hie ye geneszen soil Thateus dicit Jhesu So
gehen mer frolichen dar Do weyst dach woil der Judden schar{1} hetten yn erem mude gemeynet Sie wilden dich da han
gesteynet Ye doch in disser selben noit Myt lazaro sollen mer bliben doit Sinagoga cantat Jhenus Jntrin cun d{1}lis vadit
ad marthan Tunc martha occurrit ih-u in via 7 d{1}t Bys wylkom vnszer heylant Jch habe dir zu spode eyn boden gesant
Werest u by vns geweszen Szo mochte nu vns wol geneszen Der ist nu leyder toidt Dar vmb mer lyden groyssze noit Das
wyssen mer dach sicherlich wes tu dynen vatter biddest ernstlich Das hie dich herre des geweret Was mer von dir hon
begert Jhenus dicet Martha resurget frater tuus Et subiungit Martha ich sagen der das vorwar Dyn brudder sail vff stehen
zwar Martha dicit herre myn das weyß ich woil Das myn brudder erschehen sail an dem Jungstenen dage Dar vff darff
mer nymants sagenen Jhuns cantat Ego sum resurectio et vita q{2} credit in me ecian si mortuus fuerit viuet et onis qui
viuit 7 cerdit in me non morietur in eternun DeJnde dicit rigmun Jch byn das ewige leben Jch magk vfferstehen geben
Wer an mich gleuben kan Wer er eyn toder man hie wirt widder lebendig schyer Martha wilt u des gleuben mer Tunc
martha cetera2t pro sorore 7 dicit Kom her swester endelich myn her ihenus heyschet dich Maria magna vadit ad ihem
7 dicit Bys wylkom herre mynen Vnd loß dir auch geklaget synen vnszer zweyer groissze noit Das lazarus vnszer brudder
ist toid Jhenus dicit nu wol an gehen mer hen Da ir hot begrabenen en Martha dicit ad ihem Liebe herre was wilt u dar
hie hot vier tage alle gar Gelegen als eyn toder sail Er stincket sere das weyß ich woil Jhenus dicit Doch loszt vns syn
grab sehen ab got eyn wonder ließ gescheen Sinagoga cantat hic vadunt pariter ad sepulchrun 7 Jhenus lacermatur Prinus
Judeus scet Rupin d{1}t Sehet wie lieb hie en hot Das hie dorch syn liebe gait weynende alszo sere Doch wondert mich
nach mere Das hie en nicht gewert Vnd von dem tode ernerte Das were alszo woil geschene als hie die blynden macht
sehen Jhenus dicit Dissen steyn rucket ab Szo mogen mer komen zu dem grabe lapide depoto ihenus clamat Lazare veni
foras Et dicit Frunt lazare kome nu her fore Das man die groissze spore Die got an dich geleget hot Stant vff vnd loß
schauwen godes rait Lazarus erigens et progrediens De sepulchro dicit Gebenediget sij der gott Der vnsz hilffet vß aller
Referenzkorpus Frühneuhochdeutsch 1.0.1 (https://linguistics.rub.de/ref/) 13
F210: Das Alsfelder Passionsspiel Modernisierter Lesetext
noitt Der hie erzeyget synen gebott Woil vier tage was ich doitt Szo lebe ich als eyn ander nu Jr lieben lude sehet hie
al zu hys dict{1} Lazarus induit se vestibus d{1}ns Reychet mer her myn gewant Das wel ich widder an thun zu hant
Vnd wel mich widder heyn zu huß kerenen Vnd gott von hymelrich eren Et sic vadunt cun eo ih-us et d{1}li Et Jntrant
domun marthe Jbi symon leprosus parat mensam Tunc mors venit 7 dicit Lazaro Sage mer du doder man Wie darffest u
alszo hie vor den luden gan Jch hat dich mit mynen kulen geslagen Das dich die wirm sollen nagen Wer hot dir widder
gegebenen das lebenen Das salt u mich bescheydenen gar ebenen Lazarus rent Das hot der almechtige got von hymelrich
Von dem tode erwecket szo krefftlich myt synen groissen gnadenen Vnd auch myt synen geboddenen Want die wirm
mich hetten gesszenen Vnd was yn vier tagen werd zu eschenen Vnd hot myn sele voreyniget yn den corpere Das wel ich
em vmer sagen loib vnd ere Jhesus dicit Lazarus du bist toid geweszen nu bist u von dem her neszen Jß sij den Judden
lieb adder leyt Szo byß alle zyt dar zu bereyt Das du lobest den Der dich von dem tode hot heisszen vff stehenen Vnd salt
myns vatter pryß Stercken yn mancher hande wyß Js sij den iudd{1} lieb adder leyt So salt u dar zu alwege synen bereyt
Lazarus dicit Gerne lieber herre mynen Jch wel nach manchfeldigen den namen dyn Bys gelobet herre vatter vnd gott
Gerne halden ich dyn gebott Jch danck dir der barmherczikeyt Die du an mich host geleyt Du ware godes sone eyn konig
rich hude erbarm dich vbber mich Das ich dyn hulde erwerbe Ee dan ich anderwert sterbe Er ich kiesze widder den toid
hilff mich lieber vß aller noit Vorbaß wel ich dyn Junger synen Die wyl ich hon das leben mynen Tunc Sinagoga cantat et
dicit lazaro demonstrando ihem ach alle vnszer eren Vnser gesecze wel sich nu bekeren Synt das der vngestalte man Die
toden heyschet vff stan ach alle vnser ere Wie gar vorterbet vns der terogenere hyr vff er Judden stellet alle vwern synne
Wollen mer nyt eyns andern begyne Szo ist vnsze gesecz vornichtiget Das sijt alle von mer berichtet ach nu horet aller ir
Judden kynt Jch werd{1} taube vnd blynt Jch en wel moises buch nume leszen Synt das das magk geweszen Das die toden
mogen erstan als mer das alle gesehen hon Das der vngestalt man ihenus Vns hot betrogen alsus Das sal vns vmer weszen
leyt hie machet synen glaubet alszo breyt Sturen mer em nicht zu disser zyt Das die romer eren nyt Vnd eren haß vff vns
leyn Szo wirt vns ee gar vnreyn Vnd vns Juddische gesecz Vorsteret vnd vorleczet Das sail vns bilch alle vordryssenen Vor
leyde wil ich wol myn kleyt zu ryssen Wer nu vns dar yn wolde raden Den wulden mer alle lobenen Tunc Judeus senex et
decrepitus noien gunprecht dicit ad sinagogan Meynster raby hoch vnd gut Jch hon dick geleszen den thalmut Da stehet
yn geschribben alszo asserere habuch Jericho Euffha hierichy phe man alszo ich das habe vorstan Von iericho ist hie seligk
gebornen Der zu keyner zyt synen zorn Vor syne ere lat gan horet fort rabi woil gethaynen Dar zu fyndet man yn der
propheten bescheyt Das sprech ich vff myn Juddischeyt Vff abrahans alszo geschribbenen aleph ziduth pephe ofmenen her
vff rabi sprecht die glosen Das nymant vff icht solle koszen hie en hore dan wie die sach eyn ende hait Wer nicht thut an
rayd Der darff hinden nach keyn ruwe han hyer vmb raby woil gethaynen En sollet er vch vorheyssen des Er en wollet nyt
halden moyses geleß Wo es ende wolle nemen hie mocht sich des woil schemen wie disser trogener hot volnendet disse
schicht Des en weyß ich vff myne Juddischeyt nicht Jch byn ye eyn alter man Solches wonders ich nye men vorname Mer
Judden woln vch ye by bestanen Vnd woln des mit nichte lan Vnd myt em haben vff das lest vnszern wyllen Szo woln
mer en woil stillen Das hie solches nit men thut als hie an lazaro begangen hoit Dar vmb leszet vns moyses buch Lieber
raby zodebruch zodebruch rabi vnd meynster woil gethayn leszet vns das buch vnd hebet vns anen Et tunc Judei habeant
sibi librun moisi Et sinagoga incipit legere Librun moisi scet talmut hoc facto ihenus dicit ad distipulos suos Frunde
myn eß ist zyt Die Judden han eren nyt Szo grymiglichen vff mich geleyt Lieben Jungernen sijt bereyt mer woln gen
Jerusalem ziehen Vnd loiben den vatter mynen Petrus dicit herre meynster woil gethaynen woln mer zu iherusalem gan
Das en ist nicht myn raid Jerusalen ist eyn sreclich staid nu wysset ir doch meynster woil gethayn Das sie dich gesteynet
wolden hon Jhesus dicit ad petrun Petrus frunt vnd bode mynen Dijt en magk anders nyt gesyn Mer woln zu Jericho
zu Das ich dir sage das ist alszo Das steynen loiß dich nyt wonderenen Jo der dagk hot zwelff stundenen nu vorstant yn
disser zyt Die eyn stunde die ander hot nyt Die zyt en ist alle nit glich horet vnd vornemet mich wer gehen geyn ihlrem
yn die stad als myn vatter gebodden haid Et sic manebit ihenus in loco Judei auten redeunt ad castra sua 7 confirmunt
9siliun aduursus ihem Chorus cantat Colligerent tunc Judei sil- cantant quid facinus Chorus vnus auten Caiphas canit
Solus Jn castro Expedit vobis Chorus ab illo qro die 7c DeJen annas 7 cayphas vadunt ad synagogan Dauid Judeus dicit
Jr herren nu fyndet eyn raid Gen disse wynderliche dait Es ist als mer hon vornumen Eyn man von nazareth komen Von
nazareth yn galilee Der vorkeret vnszer ee hie nenet vffenbar sich Gottes son von hymelrich Jo von hymel godes sone
Grossz wonder kan hie gethun hie heyset die toden vff stan hie machet die lamen alle gan Die sichen macht hie alle
gesunt Den stumen thut er vff den mont hie machet die blynden alle sehen Das sie an en glauben iehen Hye reyniget die
maledigen Hyr vmb sollet ir raden myt flyß sehet wol her zu wie man zu dissen dingen thu Die lude em alle volgen nahe
Dar vmb sal vns weszen iahe wie mer dissen dingen widderstehenn Es mocht vns anders vbel gehen vnd losszen mer en
das volck vorkerenen myr syner falschen lere Die vmer mochten kumen here alle glich yn der begere wie sie dijt lant an
sich geziehenen Szo musten mer von hynnen fliehen Das radet wie man das bewar Michel groiß ist gereyde die schar Die
dem trogener nach gan Gebe rait alle iudden woil gethaynen Achior Judeus dicit O du herre cayphas wie machen mer nu
das hoc facto cayphas pontifex Judeorun ani illius cantat Expedit vobis 7c et dicit Des horet was ich vch sagen sail Jß fuget
vnd bekomet vns woil Vnd ist viel besser sicherlich Das der der do so bereymet sich Vor vns alle sterbe Kirsan iudeus
dicit horet auch ir herren mynen raid Der gar wole zu gude gaid ab eß vch alle duncket gut alszo es mich yn truwen thut
Das man ihem fahe Vnd an eyn crucz hange Szo schone vor disser hochzyt Die hie szo nahe lyt Das sich von dem volck
icht hebe Eyn mormely vnd eyn groiß getrebe Langwent Judeus dicit Sehet das ist gar eyn nucz raid wan die hochzeyt
Referenzkorpus Frühneuhochdeutsch 1.0.1 (https://linguistics.rub.de/ref/) 14
F210: Das Alsfelder Passionsspiel Modernisierter Lesetext
ergait Szo wirt hie vns mit lichtikeyt Vnd das sij eyn gestabet eyd Das eß stede solle weszenen Das mer syn nicht losszen
genessenen hoc 9pleto Statin ihenus dicit d{1}lis suis Ecce ascendinus iherosoliman et ten sper manent in eod{1} loco et
d{1}t Jch sagen vch allen vffenenbar Das er viel recht nemet war Mer sollen zu Jerusalem gan Des mentschen kynt sail
man da fahenen Die fursten vnd die gefeytenen Lan strychen en myt gurten Sie vordeylen em syn lebenen Dem volck
wirt hie dan gegebenen Zu spot vnd auch zu smacheyt Eyn crucz wirt em bereyt Da sal hie an lyden den toid wan hie
lidet disse noid Vnd der dritte tagk vorgehet Vonen dem tode hie vff stehet Dyt han ich vch gesaget vor wan er komet an
die spore Da dit dingk alszo ergait Das er dan festen glauben habt aandreas dicit ad ihenum Was wilt u lieber herre dar
Du bist doch worden woil gewar Das sie nach dym libe stan Vnd alle dage zu raide gan wie sie herre erwinen dich Die
Judden alle degelich Trachten vnd sichen raid Die der herre an dynen lebenen gat Jhesus rent Ja nu wysset er doch woil
Das xpenc ye doch sterben sail Suß muß hie yn sin rich komen Das hoit er doch lange woil vornumenen hoc facto ihenus
apropinquans iherosolim{1} mittit philippun 7 petrun pro azion Chorus canit Cun apropinquaret 7c Jhenus canit Jte in
castellun et dicit horet wes hon ich begert gehet hen gen der stede wert Die dort vor vch gelegen ist Do findet er yn der
frist Eynen esel gebundenen Den loszet yn den stundenen Vnd brenget en vort here Vnd erfollet mynen begere horet er
werdet vorbericht wer vch fraget vmb dissze geschicht Dem saget vnd des nit en lat Des esels sij dem herre noit Ziehet
hen vnd loszet vff das thyer Vnd brenget mer das her gar schyer Philippus dicit Das thun mer herre vnd got Mer sollen
leysten dyn gebott want vns die dinge nicht vorfelet Mer thun gern was du wilt Mer gehen gen der stat wert glicher wyß
alszo du host begert angeli canunt Et sic vadunt et soluunt azinun Chorus canit Soluentes Jnterin ducent azim ad ihem
et mane
F210-001r,04 bit ihenus in eodem loco donec Judei occurrent ej . Tunc quetus Judeus scet bifus dicit in loco suo
scet ilrem nu horet er herren was ich vch sage Jch was nu an eyn tage Da ihens groiß zeichen thed Zu bethanien yn
der stad Er hieß von den tode vff stan Lazarun eynen toden man Vnd ließ en widder geneszenen Das mocht von nicht
geweszen Dan von den waren godes degenen hie hat yn der selben erden gelegen Wol vier ganczer tage Vorwar ich vch das
sage Jch gleub an en do ich dit sach want mer myn synen das vorware sprach Das hie ist der ware crist Der zu vns armen
komen ist Den wer heyssen messias Jch hon auch gehoret das Das hie kurczlich wol her komen Dorch vnszer aller sele
fromen Dar vmb sollen mer nicht beyden Mer sollen vns dar zu bereyden Vnd gehen em entgehen myt gefange Mer soln
auch sym gange Myt palmen zeren vnd gewant Szo wirt vns gnade vom em bekant Quintus Judeus scet Lendikile dicit
Vorwar er herren ich sagen vch das hie ist der war messias Jch wel vch das vorware Jehen hie macht eyn blynden sehen
Der do blynt wart geborn got hot en zu eyn sone vszerkorn wer hot das ye vornumen Dar vff sollen mer em entgegen
komen Myt gesang vnd groissen erenen Vnd sollen syn loib merenen Sextus Judeus scet Efficax dicit Mer synt zeichen
vom em kunt Vsszezige lude machet hie gesunt Dar vmb soln mer nit lan Mer soln em entgegen gan Septimus Borey dicit
Vorwar er herre eß duncket mich gut Mer seczen dar vff vnszeren mut wie mer en geeren vnd syn loib gemeren Das hon
ich besonnen gar mer soln machen dry schar Die Jrsten tragen palmen yn der hant Die anderen strauwen er gewant Vor
deß heylandes fuß Die dritte schar die grussze an syme yn gange myt loiblichen gesange Tunc ihenus eqentat ad iudeos
sedens super azinun d{1}lis euntibus et cun hoc Chorus cantat cun audisset vsque ad illun hic est vt in die palmarun
post hoc vnus Judeorun canit prim hic est alius 2m etus quantus est 7c hic est qui venturus est in saluten ppl-i hic est
salus nran et redenpcio isrl- Quantus est iste cui throni 7 denacones occurrent Chorus cantat noli timere filia 7c si placet
DeJen octauus Judeus dicit scet sauel cun vestimento Jch gruß dich konig ihenu crist Jn godes namen du komen bist
Mach vns armen lude gnoß dyner barmherczikeit groß Des bidden wer dich dauidis kynt Mer armen syn an den synnen
blynt von vnszer grosszen boszheyt Dar vmb werffen ich hude myn kleyt vor dyn edel fuß Do mydde ich dich herre gruß
Et sic proijcit vestes in via 7 alij cun eo post hoc nonus Judeus scet gugulus dicit Jch gruß dich vatter got gnant her
sabbaoth Jn godes namen bist u komen vns armen Judden zu fromen Gebenediget sij vns vatter dauidis rich wir bidden
dich herre alle glich Das du dich willest erbarmenen vbber vns elendigen armen Dar vmb woln hie mer Den weg myt
palmen zeren dir Et sic turba proijcit palmas Decinus Judeus scet Snoppenkeyle d{1}t Du bist herre der zukunfftigk ist
Der wernde heyle zu aller frist Du bist eyn herloszer vnszer sele vnd des volckes zu israhel Du bist auch der scheppere
Dem alle engel entbiedenen ere Von syon er dochter sehet ir das hie komet der konig an haß gesesszen vff eyn eszelynen
als vns das ist worden schynen Got groß dich schepper vbber land Erlosze vns von der helle bant Chorus canit Gloria laus
pus hoc mabug dicit Loib vnd ere sij der hude Du machest gesunt alle gebrechlich lude Douwen lamen vnd blyndenen
hore wie mer zu loibe syngenen Eym konig goddes sone gib vns dyn rich zu lone Das mer nicht vorterben Jn sunden vff
disser erdenen Das helff vns geweldiger got magne deus sabbaoth holderlin pus canticun Cui puerile d{1}t O vatter yn
der ewigekeyt nu merck wie die Juddischeyt Groiß ere an dich geleyt hon Sich wie gar Jrlich sie dich entphan Myt gesang
aller Judden kynt Erkennen als eyn geweldigen konigk vnd koment dir alle entgegenen Du weyst wol wie sie es meyn
Myt palmen blomen vnd kleynheyt Sie ruffen auch benedicetera9 qui venit Osanna mach vns gewyssz Dyner freydde jn
excelsis Petrus dicit xpeno Gelobet sijst u herre ihenu crist Want dissze wernt nu gleubig ist Die dir gehet entgegen herre
hilpp lieber herre vß node ir Vndecinus iudeus scet natey dicit heyß swygen her die Jungern dynen vnd sprich das sie stille
synen Das zemet woil zu disser stundt Das thu en herre meynster kundt Jhuns dicit Jst es das da swygent die Jungern
myn Szo werden die steyne vff kyne Die da vff erden Jrgen synen vnd vorkundigent die ere des vatters myn Chorus canit
Jngrediente dnon 7c Jhuns ingrediens ciuitaten dicit Jhrl-m du gamerst mich Das do szo gemerlich Zu storet wirst vnd
zubrochen vnd dijt wirdet an der gerochenen wysszes tu das alszo wol als ich Du weynest mit mer sicherlich Saluator
Referenzkorpus Frühneuhochdeutsch 1.0.1 (https://linguistics.rub.de/ref/) 15
F210: Das Alsfelder Passionsspiel Modernisierter Lesetext
vadit ad tenplu{3} in qo invenit ementes 7 vendentes 7 facit flagellan De sona cun q{2} percinctus est 7 dicit ad d{1}los
suos ante tenplu{3} Eyn kleyn wile sollet er hie beyddenen Das ich die Judden moge bescheydenen Das sie yn mynes
vatter huß nit soln bliben Die kauffmans schacz dar yn tribenen Saluatur veniens ad tenplu{3} invenit ibi ementes 7
vendentes 7 numularios sedentes qorun mensas suburtit et ones eijcit de tenplo 7 dicit eis Draget dijt alles her vß want
dijt ist yn mynes vatters huß Sal man keynen kauffmans schacz triben Beluß vwer keyner sal hie yn blibenen Et percutit
eos cun flagella Tunc ones dabunt fugan Sinagoga dicit Was zeiches gibbes tu vns hie midde Das du straffest vnser alde
sidde Saluatur manens solus in tenplo dicit Soluite tenplun hoc subiungens Dissen tenpel moget er zu brechenen Szo
wel ich das yn warheyt sprechenen Das ich en mit gotlichen sachenen Jn dryen tagen wylde widdermachenen Sinagoga
dicit Man buwet an dissem rum6 Jare vnd du meynest dyn redde solle wesszen ware vnd wollest das enden yn dryen
tagen wie kundest u dar an ware gesagenen Saluator dicit hat er dan myn redde vornumen Die worheit vch hyr nach wirt
komen vnd werdet bedencken yn kurczer frist Das vch die warheyt gesaget ist Sinagoga cun iudeis modicun recet a tenplo
dicens eis Jr herren nu hat er wol vornumen wie ihenus myt redden an vns ist komen vnd vffenberlich hot gesprochenen
wan der tempel werde zu brochen he wulde den yn dryen tagen widder machenen mer mogen woil der alwysze lachen
nu gebet vwer getruwen raid Vwer iglicher wer der Jn em hoid ab mer en konden baß ersnellen nu raddet zu ir lieben
gesellenen Friddel Judeus dicit Jch han erfaren yn disser wochen Eyn fraw hot ir e gebrochen Die brengen mer vor her
ihenus Den rechten phariseus Vnd fregen en viel balde wie mer eß myt der frawen solden hald{1} Bewyszet hie an ir
barmherczikeyt Szo strauffet hie das gesecz der gerechtikeit gebet hie aber yn den roid die frawen Dar an magk man
syn torheyd schauwen Das hie perdiget die barmherczikeyt Vnd widdersprichet das selber an vnderscheyt Sinagoga dicit
Friddel du hoist ey gudde pyffenen Wie hie sprichet da midde wer en begriffenen Brenge her die fraw yn den tempel hie
muß nu drincken des suern grenpell Et sic accipiunt mulieren adulteran 7 ducunt ean ad saluatoren in tenplun Sinagoga
dicit ad ihun Meynster gib vns dynen raid viel balde wie mer es myt disser frawen solden hald{1} Die selbe yn disser
wochenen hot ir ee gebrochen Moyses hot vns beschribben gegebenen Mer sollen er keyn loszen lebenen was dich im
duncket geradden synen Das sage vns lieber meynster mynen Saluator dicit Wilch vwer an sunde sij vnd lebe Der sail ir
den irsten steynwurff gebenen Saluator inclinans se ad teran scribens iudei ones dabunt fugan nihil respondentes Saluator
d{1}t ad mul-ere{3} Fraw wie host u nu gedocht war synt die komen die dich her hand bracht hot dich auch ymant yn
den toid gegeben Mulier adultera rent neyn herre ich han nach das lebenen Saluator dicit Jch wel auch nit vordymen dich
Des vorlaß dich vff mich sicherlich ganck vnd thu auch nit men sunde vff erd{1} So sail der nach gegeben werdenen Das
leben yn der ewigkeyt Ruwen dich dyn sunde vnd synt der leyt Tunc sinagoga cantat Jnterin symon leprosus perparat
mensa{3} ad invitand{1} xpem Et transit ad xpem dicens herre meynster ihenus Myt mer salt u gehen zu huß Du salt
essen da mit mer Des salt u herre mich gewerrenen Want ich myt truwen von dier gern Saluator dicit Frunt symon wes tu
host begert Des salt u recht syn gewert Jch wel zu dym tisch kumenen Recht als ich hon vornumen nu gangk du vor szo
volgen meer Das mer ersollen dyn begere Jhuns cun d{1}lis suis vadunt cun eo et cun peruenerint ad mensa{3} domun
symonis Symon dicit inclinando ad eun Byß wilkom dauidis sone Du host mer nu liebe gethayn Sijt wilkom er andern
Die mit ihun plegen zu wandern Die do Junger sint des hern Sijt alle wylkomen mer Seczet vch nidder myn lieben gest
Jch wel vch thun das beste Et sic ponunt se ad mensam prandendo prandio facto tunc venit maria magna cun vngento et
cantat Viel sandes hot des meres grunt nach men hon ich dan tusent stund widder got missethayn Owe das ich das leben
han Chorus canit Jhun nrena redenpcio 7c vnun versu{3} pus hoc maeria magna dicit Jch klage der ihuns herre Myt
myner ganczen begerre Das ich viel vnseliges wypp habe eynen sundigen lipp hoffart han viel gethayn Die wyl ich gelebet
han Myt worten vnd auch gyrikeyt Myt zorn vnd myt ytelkeyt Vnkeusch byn ich geweszenen Des en kan ich nyt wol
geneszenen Des bidden ich dich herre yniglich Das du wyllest begnadenen mich Vnd gebbest mer heylsammen troist Das
ich von mynen sunden werde erlost Et sic accedit ad pedes ihun Chorus canit accessit ad pedes 7c Sub isto cantico maria
magna lauat pedes ihun 7 tergit capillis suis 7 vngit eun et postea dicit O herre vatter ihun crist Wie gar eyn mylde herre
du bist Zu vorgeben die sunde allen mentschen ich kunde Die da gnade an deer sichen Den gibbes tu her myldiglichenen
Du hoist here bewyszet an mer Des wel ich vmer dancken der Want ich arme was gar vorlornen Do ich dich heylant hat
vßerkorn Do was dyn barmherczikeyt Mer armen sunderyn bereyt alszo wirt sie aller wernde gemeyn Die sunde sij groiß
adder kleyn hot der mentsche ruw dar vor Sie wilt u sie em herre vorgebben gar hoc facto Symon phariseus d{1}t Czwar
eynes dinges wondert mich Jn mynen herczen sicherlich werre eyn prophete disser man alszo hie sich bewyszen kan Er
wuste wer disse frawe wer Von der man saget soliche mere Das sie eyn sunderyn ist Die en roret zu disser frist Jhuns
dicit symon habeo tibi aliquid dicere Jß was eyn rechter wucherer Der hat zwen schulder Der eyn solde em funffzigk
penige Der ander funnffzigk schillinge Do er ließ er sie der schulde Vnd gab en beyden syn hulde nu salt u mich des
bescheyden wilcher dancket bilcher vnder den beydenen Simon dicit Meynster dem hie mehe lesset fare Der dancket em
bilcher zware Jhenus dicit recte Judicasti 7 d{1}t Symon yn dissen stundenen host u eyn recht orteyl funden Wissze der
mentsche sunde frucht han mich vff disse erden bracht Dorch eren wyllen qwame ich here auch sist u disser frawen ger
Wie sie er sunde kan geklagenen Myn fuß hot sie mer gezwagenen Myt eren treuen vorware Sie drucket sie myt eren hare
Myt gutter salben sie mich begoß Myn heubet des sie nyt vordrosz Dar vmb wirt sie erhoret Vnd wirt yn mynes vatters
huß gefort Judas clamat vt quid perdicio hc Et omes appl-i si placet Et Judas dicit Sehet was thut noit disser vorlust
Disse salbe hot szo viel gekost Man het disse salbe wol vorkaufft als nu ist der wernde laufft Man het golt da midde gelost
Vnd arme lude da midde getrost Jhuns rent Quid molesti estis huic mulieri et dicit Jr herren saget vnb was Draget er der
Referenzkorpus Frühneuhochdeutsch 1.0.1 (https://linguistics.rub.de/ref/) 16
F210: Das Alsfelder Passionsspiel Modernisierter Lesetext
frawen haß Gude werck hot sie gethayn Jr moget arme lude hayn Zu allen zyden wan er wylt nicht lange er mich haben
solt Jhens dicit maerie magne Stant vff maria selick wypp nicht vorsundige dynen lypp habe vorbaß eyn reyn lebenen
Dyn sunde synt der vorgebbenen nu ganck vnd habe gutten mud Vnd dyne gode das ist der gud Discipuli canut Dimissa
sunt ei pcenta multa 7c Philippus dit O du armer sunder hie sich an Was dyn scheppere habe gethanen Magdalenen dem
sundigen wybe Myt erem hoffertlichem lybe hot sie wol sunde gethaynen Die hot ir gott alle vorlan groisse sunde synt er
vorgebben Want sie hot lieb gehabt an eren leben Jnen der zyt der barmherczikeyt Sie hat gesundiget das was ir leyt Sie
hat sich hude zu den arcz gekart Vnd ist geneszen vff disser fart Wer der arcz nyt hye geweszenen Szo en were magna nicht
genessen Wer hude vff disser erden Gesunt wel werden Der sail an dit exenpel sehenen Wie madalenen ist gescheenen Sie
soln auch leyt vnd ruw han Szo wel en gott alle er sunde vorlan Maria magna dicit Jch hon vorsuchet der wernde rich Vnd
eren gesmock siberlich Vmb die liebe mynes herren Der mer die sele magk ernerenen Der mer den lipp hot gegebenen
Dem byn ich nu worden ebenen Jch hat en lieb vnd han en gesehen Des ist mer eyn groisszes heyl von em gescheen an
en hon ich geglaubet gancz Das hie sij der sonnen glancz Von dem Joh-es sprichet vorware Got ist eyn licht clare Vnd
ist vns zu troiste gesant Von sym vatter dem heylant Die sunder alle zu erluchten gar hyr vmb wer do wulde war Syner
sunde werd{1} ledigk yn der zyt Der mercke den synne der da lyt Do got sprichet yn der warheyt Vnd die schrifft vß leyt
Des sunders toid ich nicht begere Sunder das hie sich bekere hyr vmb keret vch vmb Szo werdet er syn ynen Das mercket
alle by myner geschicht Das er von mer hot gesehen Das muß vch auch allen gescheen Des helff vch der vatter vnd der
sone Vnd der mer disse gnade hot gethayn Maria recedit et incipit caner regnun mundi 7c chorus 9tinuabit post hoc dicit
Woil mich das ich tragen das lebenen Groissze sunde hot mer vorgebbenen myn liebe herre ihuns crist Der gottes sone
von hymel ist alle die an dem wege stan Die sollen mynen frunt entphan Jch was eyn vorloren wipp an sele vnd an lipp
Jch hot mich sere vorgessenen Sieben tufel hatten mich besesszenen nu ist myner lieber her ihenus xc komen Vnd hat da
von genomen Jch was gar eyn sundiges vaß nu ist mer wordenen baß alszo muß vch got helffen allen glich Beyde arm vnd
rich Tunc luciper dicit plangendo ad marian magdalenam O maria magedalene Wie werest u yn mynen augen szo schone
Do werest myn faß der vnreynikeyt Das vol was aller boßheyt nu hoist u mich szo gar vorlayssenen Das thut mer we vnd
allen mynen gnosszen Jn dich woren geplanczet die sieben heubt sunde Da von hot dich geloszet ihuns der swynde Myt
synen falschen listen Jch rech es an der yn kurczen fristen Mer brengen yn nach in groisse noitt hie mocht lieber kieszen
den toidt O sathanas dar vff laß vns dencken Wie mer en myt er krenckenen Et recedit Tunc xpenus recedit a symone et
dicit Symon dich muß got bewarenen Vmb das mer woil han gefarenen Des habe ewiglichen lone Vor woil lieber symon
Et xpeno modicun recedente Conclusio prime diei proclamator dit allen den die hie gewest synt Den danck das hymelsche
heilge kynt Das szo vnschuldiglichen wart ermort nu swiget vnd horet vort hie musszen mer dijt spele lasszen bestan Zu
der kirchen sollen mer alle ganen Vnd got danckendie synen Syner grossen martel vnd pynen alszo byß morn fro Got
gebe vns gut widder dar zu Szo woln mer vorter an spielenen auch vorter vorzelen Von der martel gottes Was em die
Judden toden quodes Vnd wie die noit sij an em gescheen Das solt er vorbaß sehen Vnd wie die reyne maria die mutter
synen auch hot gelidden groissze pyn Von syner martel swere gehet heyn vnd komet morn widder here hic Jncipit Scdan
dies passionis primo angeli canunt post hoc proclamatur d{1}t horet alle vnd wesszet stille vmb des ewigen goddes wyllen
Der groiß wonder hot gethayn als mer beschribben fynden stan was hie vff erden begangen hoid Der vatter der sone des
obersten raid was mer fynden beschribbenen Das hie hot getribben Das ist sicher an ziel Wonders hot hie gewibben viel
hymel vnd erden fuer lufft hot hie lan werden Son vnd mon hot hie geschaffen Vnd dar zu wyße phaffenen alszo das die
schrifft thut bekant alle dinge hot hie geant Wasszer flodet vnd flusszet Vnd was vß der erdenen spruszet Was wasser vnd
die erde treyt alles hat gott bereytt was da kruchet adder gehet Vnd alles das vff erden stehet Jß sijhe groiß adder kleynen
Das hot gott alleyn Myt syner gotlichen hant als geschaffen vnd geant Er hot gemachet eynen man Der was geheysszen
adam auch hat er em zu liebe Geschaffen zu eynen wibe Eyn wonder schone frawen Dye meynte gott myt truwen hyr vmb
macht er en vnderthan Was hymel vnd erde besloissenen han Fische vogel vnd ander thier Die dynetten en beyde schyer
Was ye gewart vff erden Das muste en vnderthan werden Des worden sie beyde woil gezucht alleyn des paradises frucht
Vorboit en goit alleyn Das sie hildenen gar kleyne Szo das gebot wart gebrochenen Das wart an ene wol gerochenen als
wer fynden beschribbenen Vß dem proadyß worden sie getribbenen Sie worn gefallen yn godes zorn Ewiglichen wern
sie vorlorn Vmb des vngehorsams wyllenen Das sie yn die sunde fillen Eedoch sach an der milde gott Das en gab die
slange den rayt Vnd hat sie beyde betrogen alszo Das erbamet en sicher Jo Vnd wart geborn vff erden Von marien der
werden Solde adam komen vß der noit Got muste sterben an der mentscheyt doit Wie em der toit wart an gethayn Das
woln mer vch sehen vnd horen lan hyr vmb stillet vwern mont Szo woln mer vch hie machen kunt Vnd wollen vch alle
lasszen sehen Was ihun vmb vnser sunde sij gescheen auch sollet ir das beweynen Jr groissen vnd er kleynen Vwer hercz
sollet er vff slyssenen Vnd vmb ihuns lyden trene gyssenen Swiget ir sollet vorhene sehenen Was heyles dem blynden
ist gescheen Vnd wer mit tufel besesszen ist Den magk entbynden deer heilge crist auch was er mer hoch gethan wie er
lazarun hot heyssen vff stan Vnd marian magnan bekart Das mercket alle vff disser fart Vnd nemet do by war Wie der
boszen Judden schar vff ihem trugen groissen nyt Swiget alle yn disser zyt Vnd beweynet ihens lyden Szo wel vch got
selbers schribenen Vnd ladenen ewiglichenen Jn synes vatter riche Hoc facto dicit matheus appl-us Saluatori Dene vbi vis
para{1}en tibi pascha 7 dicit here wilt u sagen mer Wo wilt u das mer machen dir Dyn ostern nach der e Wo wilt u das
man das bege Jhesus dicit Vwer zwene sollen hen gan Da begeynet vch yn der stund eyn man Der treyt eyn wasser krugk
Vornemet recht dissen gefugk Wo hie yn gehet da folget er Des huses wirt saget eme Das hie rait gebe hie zu Wo vwer
Referenzkorpus Frühneuhochdeutsch 1.0.1 (https://linguistics.rub.de/ref/) 17
F210: Das Alsfelder Passionsspiel Modernisierter Lesetext
meynster die ostern thu So thut hie eß vch kunt Vnd wyszet vch zu der selben stund Eyn kenaden michel vnd wyt Do ma-
chet vns zu disser zyt Vnser ostern essen nach der ee Vnd gehet vnd sehet wie es vch erge Et tunc duo scet matheus 7 bartho
Referenzkorpus Frühneuhochdeutsch 1.0.1 (https://linguistics.rub.de/ref/) 18