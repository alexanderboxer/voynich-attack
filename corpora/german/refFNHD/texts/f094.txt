F094: Edlibach Chronik Modernisierter Lesetext
+H
corpus: ReF.RUB
language-area: hochalemannisch
language-region: westoberdeutsch
language-type: oberdeutsch
genre: P
medium: Handschrift
time: 15,2
reference: Hs.: Blatt (r/v), Kolumne (a/b), Zeile
corpus-sigle: F094, III-Bb-P1 (H)
text: Edlibach: Chronik
text-author: Gerold Edlibach
text-type: CB Chronikalische und Berichts-Texte
assignment_quality: Z1
hoffmann_wetter_nr: HW 360; ZK(E)
library: in Halle Auszug, nur Edition
library-shelfmark: HW 360: ZK(E)
date: 1485-86 und Zusätze bis 1530
place: -
text-place: Zürich, ohchal.
printer: -
edition: Usteri, Joh. Martin: Gerold Edlibach’s Chronik mit Sorgfalt nach dem Original copirt und mit einer gleichzeitig
verfertigten Abschrift genau verglichen und aus derselben vermehrt und ergänzt. Nebst einem Anhange. Zürich, 1847.
size: -
language: fnhd
literature: -
notes-transcription: \{}&1 = konventionalisiertes Abkürzungszeichen, das wahrscheinlich als {en}, {ne} oder {ene}
aufzulösen ist; \{}&2 = Währungszeichen, kommt als {í} und {i} vor; rubr. Überschriften; prüfen: Virgeln bei \{}&1,
Bildbeischriften
abbr_ddd: EdliChro
extent: FnhdC: 001,11-015,01 (4-25); 366,01-388,20 (369-391); compl: Edition 015,01-028,10 (25,01-45,08)
extent-size: FnhdC: 10.958; compl: 20.160
@H
F094-001,01 In den zitten grauff fridrichs von togenburg da er gewaltenklich besasß / vnd jn ouch an geuallen wz
von rechtem erb dz turthal dz neckertal vnd dz sant Johanertal vnd dz schloss utznach mitsampt dem vtznacher
F094-001,02 berg mit simer zugehord Ouch die herschafft windegg mitsampt dem schlosß grinow ouch mit
sinner zugehord dessglich mit andren simen schloss vnd steten gwaltenklich reigert fug sich dz dem vor genanten grauf
fridrichen gemachlet ward Ein ellicher gemachel genant Elsbet von metz vnd die
F094-001,03 selb grauffin von maschtz in somlichen gutten willen vnd dessglich der vor genant graff jr husswirt
geneinandren stundend dz sy einandren zu grechten gmeindren vnd erben namend vnd jr der man macht alless dz er
hat ess wer stet land schloss vnd lut nut uss gnomen wz opt stat / nun fugt sich dz nun grauff fridrich von tagenburg
starb von der frowen damit vnd nun dye frow den man arpt / damit sy ein gut zit die schloss in gwalt vnd gewer hat /
da nun uff ettliche zit ward da ward die opt gemelt frow von togenburg burgrin zurich mit allen jrren land vnd lutten
wie opt stat vnd besunder gab vnd schanckt sy dz schloss vnd stetle utznach den von zurich wen sy ab gieng / dz ist nun
die erst meinung als die von switz vnd glariß dz stetly liechtisteig vtznang vnd andre sloß vnd land der graffin von matz
jnn nament vnd ouch dieselben lut zu ewigen lantlutten 7c Item dz vernamend die von schwitz vnd schicktend zu den
von glaris dz sy bin nutte liessend sy kemend zu jn gan schwitz mit jrrer macht dem gwalt 7c die von glaris warend die
nun wunder nam wz die von switz mitt jn zu ratt werden welttend vnd namend zwen ratzbotten vss von stunden an vnd
santtend die hinjn gan schwitz da sy nun gan schwitz kamend da seitt jn der amen wie die von togtenburg wer burgrin
worden mit den von zurich vnd seittend jen ouch wie grauff fridrich der wer gwessen der jn vnd den sinnen von rechten
gnaden wegen vnd besundren liebe gunnen het dz sy myt den sinen ein ewig lantrecht machen mochtend vnd sy zu
lantlutten uff nemen 7c Vnd ob sy woltend in hilfflich sy wider die von togenburg so wer in lieb dz sy teil vnd gemein in
disser sach mit jn hettend die von glariss warend dess fro vnd rittend hein vnd zougtend jrren herren jr sach die nun ouch
fro warend vnd namend uss vnd zugend mit den von swit vnd namend dz stettly liechtesteig jn mit jrem eignen gwalt
dessglich andri schloss vnd namend der opt emelt{1} frowen von togenburg lutt zu lantlutten vnd machtend ein ewig
lantrecht mit den von utznach / vnd dz ist nun die erst ursach damit graf fridrich den von zurich vnd den von schwitz die
schwentz zusamen knupff als min heere uon zurich jn dz oberland zugend fur nidburg vnd froudenburg vnd dz salganser
Referenzkorpus Frühneuhochdeutsch 1.0.1 (https://linguistics.rub.de/ref/) 1
F094: Edlibach Chronik Modernisierter Lesetext
land jn nament vnd jnnen die von switz vnd glaris die schiff nider legtend 7c 7c Item demnach vnd die von schwitz vnd
glaris utznach vnd anders mit jerem eignen gwalt jn gnomen hettend uff wienacht jm et6 jar da wass ein stat von zurich
nutt in fruntz
F094-001,04 schafft mit der herschafft von ostrich ettlicher ursach halb dz nut not ist zu melden nun fugte ess sich
dz zwen miner heeren von zurich knacht an der etz wurdent an gnomen mit gefeng
F094-001,05 nis eben hert / damit der unwil aber gemert ward / vnd schlugend min heren den zug an in dz
oberland vnd furrend hinuff mit iij tussig mannen / vnd namend also jn dz oberland vnd ouch dz salgansser land den
graff heinrich von salgans etwz barttigig wz vnd der herschafft zu stund da nun min heren also jm oberland lagend /
bedorft man spiss die furt mag hinuff jn einem schiff dz schiff hubend uff die lut im gastel vnd wurff
F094-001,06 end dz nider dz nun ein mercklichen vnwil gen den von zurich vnd den von schwitz vnd glaris
geneinandren bracht won die von schwitz vnd glariss den von zurich zu geseit hattend sy vnbekumbret zu lassen 7c da
nun min herren von zurich hein woltend zuchen da warend die von glariss mit ijc manen am stein vnder windegg da grost
sy der stusse fruntlich // aber jm ward nut gedancket{1} da ret der stusse jr herren von glaris ich bin ouch ein glarner
vnd welte uch gern hut besachen alss from erber lut{1} vnd zugend da mit gan zurrich vnd liessend die grussen buchs zu
wallistat{1} Item indem vnd aber der zug im oberland lag vnd den von zurich nut gehalten ward von den von schwitz vnd
glaris mit dem vnd man aber die schiff uff gehept wurden / namend min heeren noch me luten usß wol iiij tussend man
vnd leittend dennen jm oberland die gan paffikon zu trost damit vnd die von schwitz nut torfftend vom land scheiden den
die von zurich sich gantz nutz gutz versachend zu den von schwitz jndem da zugend die von zurich hein den nachsten
vnd lagend die von paffikon still wan die nut wustend anders den dz der zug der im oberland lag ouch zu jn kommen solt
Vnd da nun die von glariss sachend dz der zug vss dem oberland der den der von zurich wz furzogen da zugend sy zu den
von schwitz uff den hochen etzel vnd lagend da ettliche tag / Vnd rittend die von bern ouch von andren ortten dessglich
von appenzel die drunder ritten zu tagen vnd da der viiij tag kam ward ess gestelt ettlich zit jn row 7c vnd wurden tag
gesetz jn fruntzschaft zu leist{1} Strengen ersamen fursichtigen vnd wissen besundren gutten frund vnd truwen eignossen
vnss wil nut zwifflen jr sigend berich der stost vnd spin die den vnsser herren von zurich an einem dessglich schwitz vnd
glariss am andren teill lang zit gehept vnd noch hand / an berrurend etlichenr land vnd lut die den gwessen sind grauf
fridrich von togenburg / vnd dieselben land namlich vtznach mit dem schloss von vnsser gnadigen frowen geschenckt vnd
geben worden ist vff den zwentzigosten tag nachst vergangen / alless nach lut vnd sag der versigloten brieff vnss darvber
versiglot geben daran die von schwitz vnd von glaris die vergemelten vnssre gnadigen frowen von Togenburg vnd ouch
vns mit jrem eignen gwalt / an recht Ouch an vnsser wussen vnd willen gesumpt vnd gejrt als vor gret ist / die dick be
F094-001,07 nenpten von schwitz vnd von glarris habend Ouch zu lant
F094-001,08 lutten genomen die lut jm gastel in dz pfand windegg darzu wir hoffend vnd getruwend recht ze haben
/ jnnlossung wisse / nach lut vnd sag der pfandbrieff vnss darum versiglet{1} gaben 7c vnd alss vnsser lieben eignossen
botten von stetten vnd landren namlich von bern von sollotur lutzern vrre vnderwalden ob vnd niddem wald vnd von
zug zwen friden zwussend vns beden partyen / vm die vor geschribnen sachen gar eigenlichen gemacht vnd beret hand
So sind somlich friden an unss nut gehalten als wir hoffend vnd getruwend fur zu bringen von den von schwitz vnd von
glarris vnd von den die zu jn geschworren hand jn somlicher wiss form vnd mass alss aber die beret sint / von somlicheer
vor geschribner sach wegen / wir von zurich zu grussem sweren treffenlichen kosten vnd schaden / mug kumber vnd
arbeit komen sind / darum wir hoffend vnd getruwend / die von schwitz vnd von glaris sullend der ob geseitten vnsser
gnadigen frowen von toggenburg vnd ouch vns vm somlich redlich billich sach vnd ansprach bekerrung tun nach dem
rechten / vnd nach solichem als sy vnd wir von jrro vnd vnser wegen vnsser klag setzend vnd fur bringend nach alleer
vnsser noturfft / als sich dz dem nach gelegenheit der sach wirt burren der von switz vnd glariß antwortt{1} Darwider die
von schwitz vnd glaris also redend vnd sprech
F094-001,09 end / wz wir in der sach getan hand ess sy gegen vnsserer frowen von tagenburg oder den von zurich
houffend vnd ge
F094-001,10 truwend wir mit erren mit glinpff vnd mit recht fur ge
F094-001,11 nemen vnd gethon vnd meinennd ouch dz mit glinpff vnd erren zu verantwortten im rechten vnd
an allen den enden da sich dz geburren vnd nutturftig wirt / besunder wz friden von vnsser eignossen botten beret oder
gemachtt sind / dz wir dieselben friden getrulich vnd angeferd redlich vnd gantzlich gehalten hand / darvm wir der e
genant{1} vnsser frowen von togenburg noch den von zurich gar nutzit schuldig pflichtig noch verbunden houffend ze
sind jm rechten weder uil noch wennig / Es habend aber die von Zurich vnd die jrren solich friden an vns vnd den vnssren
uberfarren mit wortten vnd mit wercken / vnd mit gar mengerleig stucken vnd sachen als wir im rechten wol ge
F094-001,12 truwend fur zu bringen nach aller noturfft / darum wir hoffend dz vnss ein wandel mit recht von
jnnen beschechen solle nach vnsser erren noturft als wir dz in vnsser clag vnd antwurt Ouch wol meinnen vnd getruwend
redlich fur zu bringen nach aller notturft 7c Somlicher ob geschribner spennen stossen vnd missleilgigen wie die den an
in selben sind zu einnem vnuerdingten rechten wir opt gemelten parttyen kommen sind Vff die frommen strengen wissen
vnd fursichtigen vnsser lieben eignossen botten von bern namlich her rudolff houffmeist / ritter schulthes daselbs frantzen
von scharnnatal Rudolff von ringeltingen vnd hanssen von mulren Von soloter hemman von spiegelberg schulthess
heintzman gruber von lutzern pauluss von burren schulthes ourich von herttenstein altschulthess antoni russen vnd
Referenzkorpus Frühneuhochdeutsch 1.0.1 (https://linguistics.rub.de/ref/) 2
F094: Edlibach Chronik Modernisierter Lesetext
petter goltschmid / von urry heinrich berrendinger heimrich arnolt altamman hanss krupff schriber / von vnderwalden
obdemwald niclaus von einwil altamman vnd hans muller / von vnderwalden niddemwald arnolt am stein vnd urich am
bul / von zug hanss hussler amman vnd jost spiller altaman were aber dz der uor geschribnen botten deheinner von kranck
F094-001,13 heitt wegen sinnes lips zu der sach nut kommen mocht vnd er dz uff sinnen eid namen mocht / So
sol die stat oder dz land dennen derselb bot ist / einnen andren an dess
F094-001,14 selben stat namen vnd geben der sy beduncke der nutzest vnd best vnd gemeinest jn der sach sin /
vnd sol dz an ge
F094-001,15 fard vnd ann furwort beschechen / Vemdz die sach nut verzogen werd / Es ist ouch herjnne gar
eigenlich beret dz die for geschribnen botten zu stund vnd an uerziechen vns ob geschribnen partyentag zu dem recht{1}
setzen sullend an gelagen stet / vnd nachdem vnd als der tag gesetz ist So solend dieselben botten sweren liplich eid zu
got vnd den helgen Ein recht vm die op geschribnen sach zu sprechen nachdem vnd sy bedunckt Vnd sy ir eid wisset
niemen zu lieb noch leid Vnd als den die op geschribnen sachen uir die botten bracht werdent klag antwort red vnd wider
F094-001,16 red brieff vnd kuntzschanft / wess den jederman jm rechten getruwet ze geniessen vnd wen den die
sachen also gantz beschlossen sind uff ein end / so sollend den die botten Somlich sachen vss sprechen / hie zwuschend
vnd vntz der mittenuasten schierost komed vnd die vm kein ding lenger nut verziechen vnd wz also im rechten von
den botten gemeinlich oder von dem merteil vnder jnen gesprochen wirt dz sollend wir op geschribnen partigen alle
dannenhin ewenklich war stat vnd uest vnd vnuerbrochenlichen halten / darwider wider niemer tun schauffen noch
verhengen / durch vnss selbs noch ander heimlich noch ouffenlich mit wortten vnd wercken in kein weg Vnd dess habend
sich die von zurich gelopt vnd versprochen uir sy vnd jr nachkommen war vnd stet zu halten wie opt stat{1} So habind
wir die von switz vnd glaris bin den eiden so wir vnssren lenderen geschworen hand fur unss vnd allen vnsser nach
F094-001,17 komen war uest vnd stat zu halten 7c vnd dess zu warem stetten vrkund so habend die von zurich
jr statjnsigel vnd wir die von switz vnd glariss vnsser beder lender insigel lassen hencken an dissen brieff vnd den also
besiglet den ob genantten botten In Jeren gewalt geantwort uff fritag nachst vor der pffanffenuasnacht nach Cristus geburt
da man zalt thusent vier hundurt drissig vnd siben jar 7c / nach dem vnd vnsser heere vnd obren von stetten vnd lendren
vns ob genantten botten gewisst habend vnss mit den stossen zu beladen vnd bed partigen nach irem furbringen als uor
stat Im rechten zu enscheiden / So habend wir beden bartigen tag gesetz gan lutzern in die stat am samstag nachst vor
dem suntag remissere / Vff den selben tag sind bed bartigen Ouch komen durch jr uolmechtigen traffenlichen botten
vnd hand den gesucht / vnd habend wir ob ge
F094-001,18 nanten botten / alle gesworen liplich eid zu got vnd den helgen / Ein recht vm die op geschribnen
sachen zu sprechen nach dem vnd vnss bedunckt vnd vnss vnsseer eide wisset niemen zu lieb noch ze leid / als den
dieselben sachen fir Vnss bracht werdent / klag / antwort / Red / vnd widerred / brieff vnd kuntzschaufft wess den jeder
man jm rechten / truwt ze genussen / als wir dess zu thun pflichtig warend nach inhalt deß opt gemelten anlassbrieffs der
das gar Eigenlich begriffet Ven als wir vns zu den sachen in ob ge
F094-001,19 schribner masse verbunden habent So hand vnsser gutten frunde vnd eignossen der von zurich
volmechtigen botten / als sy uff den tag gewessen sind / vns gezougt vnd erlassen lassen / des ersten einnen bappirinen
gewaltz
F094-001,20 brieff von der edlen wolgebornnen frowen frow elsbet von matzsch graffin ze togenburg / mit jrem
vnd ouch mit des wolgebornnen uogt uorichen von metsch grauffe zu kilchberg vnd houptmans an der etsch jrs lieben
uettren vnd wussenhaften uogtz als sy in dem selben brieff veriach vnd in uogtz wisse sin eigen insigel ze end der geschrift
uff truckt vnd besiglet hat / der selbe gewaltz
F094-001,21 brieffe von wort ze wort nut gemindret noch gemert hie
F094-002,01 nach in dissem brieff geschriben stat vnd luttet also 7c Wir elsbet von matsch graffin zu togenburg
tund kunt aller mencklichem mit dissem brieff als die ersamen wissen amman vnd lantlut gemeinlich der lander schwitz
vnd glaris vnss etliche gewaltzsami an utznach dem stetli an smarikon am utznacher berg / mitsampt jr zu gehorenden
ouch an liechtisteig der stat dessglich am turtal vnd am nackertal vnd daselbs vm vnd ouch dz schloss grinow an unssren
wussen vnd willen vnd an aller erlouben ent
F094-002,02 wert / vnd die lut daselbs zu ewigen lantlutten in ge
F094-002,03 nomen hand / vnd won nun ietzend tag zwuschend den fursichtigen wissen / burgenmeister rat vnd
gemeiner stat zurich / vnssren besundren gutten frunden vnd vns an einnem teil / vnd an dem andren teil der ob gnanten
lantlutten vnd lendren gemeinlich von schwitz vnd glaris als dz in einnem anlasbrieff daruber gegeben gar lutter ist
begriffen / gan lutzern uff samstag nachst kunftig gesetzet ist 7c / darzu wir vns ouch gern parsonlichen gefugt hettend /
den dz wir von vnmugenheit vnssers lips vnd Ouch von ander notsach wegen vns an ligende / vns dahin nut fugen noch
schicken kundent noch mochtent / vnd darum dz somlich entwerung wider bracht werd / vnd wir zu vnsser gewer vnd
gewaltsami der opt genanten stet schloss land vnd lut kommen mugent / vnd derren nut also entwert blibent / So habend
wir den opt gedachten burgermeister vnd ratt der stat zurich / oder als mengen / vnd welhen si von jrem ratt schicken
vnd ordnen wellend / vnsren gantzen uollen ge
F094-002,04 walt geben / vnd gebend in den ouch also wussenklich jn kraft diss briefs / Solich gewer vnd in
setzung / an die op genantten von schwitz vnd von glaris / uff den benempten tag / mit recht oder mit tadig / ze erfordren
Referenzkorpus Frühneuhochdeutsch 1.0.1 (https://linguistics.rub.de/ref/) 3
F094: Edlibach Chronik Modernisierter Lesetext
/ vnd ze unsren handen bringen / als wir ouch houffend vnd getruwend / dz ein jecklicher bescheidner man wol verstand
/ dz gotlich recht / vnd bilich sig / dz wir somlicher entwerung stet schloß land vnd lut / dera wir also an recht entwert
sigent / wider in gewalt vnd jn gewer gesetz sullend werden / vnd dz die opt genanten von zurich jr einner oder mer von
iren rat / Vff den ob gemelten tag / vm solich entwerung / als hieuor ist begriffen herinne thun vnd lassen mit recht oder
mit tading / dess habend sy uollen gewalt als vnsser gewussmacht botten / vnd sol dz gut kraft vnd macht haben / in aller
der wiss form vnd masse / als ob wir s es selber tattind parsonlich mit unssrem lib gegenwirtig / zu gewin vnd ze verlurst
/ vnd ze allem rechten an alle widerred vnd ge
F094-002,05 uerd / vnd dess zu warem urkund / habent wir vnsser eigen insigel geheissen drucken in dissen brieff
/ des ouch ich der grauff vlryich also vergichtig bin / dz ich zu beßrung disses brieffs von bet wegen der wolgebornen frow
elsbett graffin zu matsch miner lieben bassen Min eigen insigel han lassen drucken jn dissen brieff in uogt wisse zu dem
jrren geben an dem nachsten samstag vor dem suntag so man in der helgen kilchen sunget jnuocauit in der uasten nach
der geburt cristi fiertzechen%C / drissig vnd siben jar 7c / Vnd nachdem als der selbig gewaltz brieff erlassen ward daruff
habend wir nun eigenlichen verhort / beder bartyen anklag antwort red vnd widerred / nachred vnd besliesung brieff vnd
anders und nachdem vnd wir dz erhortt haben nach inhalt vnd usswissung dess ob gemelten an
F094-002,06 lassbrieffs / Se habend wir bed teil nach der form dess
F094-002,07 selben anlaussbrieffs bin vnssren eiden so wir herumb ge
F094-002,08 scheren habend vm op genant ir stosß als die in demselben anlassbrieff begriffen sind / in rechten
gentzlich Enscheiden / vnd darum gesprochen nach der form vnd in deer meinung als hienach eigenlich geluttret stat 7c
/ Item dess ersten als sich die von zurich erklagtend von der ob ge
F094-002,09 nanten vnsser gnadigen frowen von togenburg jr mit
F094-002,10 burgerin wegen / vnd in jrrem namen zu den von schwitz wie dz unsser gnadiger her grauff fridrich
selig von togen
F094-002,11 burg frow elsbetten von togenburg geboren von metsch sin ellichen ge
F094-002,12 machel habe gemacht zu einnem erben alles sinnes verlassnen gutz / bin sinnem gesunden labendigen
libe / Zu den zitten da er dz wol thun mocht 7c als im dz gunnen was von vnsrem allergnadigosten herren dem Romschen
keisser dazumal kunnig / vnd habe ouch sy somlich gut jnn gehept in gewalt vnd gewer / sider sinnem tod vnd hab dz
besessen vnd gnossen 7c vnd habend Ouch die von schwitz dz wol gewisset / vnd vber somlichs / So habend jr die von
Switz / die jrren ze liechtesteig jm turtal jm nackertal jn sant johansserrtal vnd daselbs vmb / ann jrren wussen willen
gunnen / vnd erlouben vnwussender vngewarnneter vnd vngeseitter sach Zu ewigen lanttlutten genomen vnd sy dero ent
F094-002,13 wert / dz sy jra vngehorsam sygind / Zudem habend sy jra / dz schlosß vtznang vnd den vtznanger
berg mit sinner zugehord / da sy den von zurich die eigenschauft geben vnd jra dz anlein zu lipting vor behalten hab
entwert vnd die lut darinne zu ewigen lantlutten genomen / 7c vnd habend dz alles getan mit jrrem eignen gewalt ann jren
wussen vnd willen vnd fraffenlich ann alles Recht 7c / vnd begerend in jrem namen wandel vnd bekerung 7c als ir klag
dz mit mer wortten so hie zu lang ze schriben werre inhalt vnd begriffet{1} darwider aber die von switz also antwortend /
vnder andren worten wie dz der ob genant vnsser her von togenburg selig bin sinnem lebenden libe / Zu den zitten da
er es wol thun mocht mit guttem rat Sy vnd ouch die sinnen von sundren gnaden wegen / so er zu jnnen vnd ouch den
sinnen hette begnadet vnd begabet vnd jnnen die gnad ge
F094-002,14 than hett / vnd sunder den von schwitz / das die sinnen nach sinnem tod mit den von schwitz / ein
ewig lantrecht an sich nemen soltend vnd hette ouch die ob genanten frow elsbetten geborren von metsch somlich gnad
so jn jr herr von togenburg selig getan het als uor stat mit ettlicher jr frunden vnd ratten rat vergunst vnd verwilget Vnd
getruwtend darum gut kuntzschaft zu haben / zu zitten vnd tagen vnd zillen nach vnsser erkantnus 7c vnd wen die uil
benempten / vnsser frow von togenburg verendret vnd vergeben hett vber dz die erben So ouch zu dem
F094-002,15 selben gut getruwtend recht zu haben / vnd sy in einnem rechten stundent miteinander / das noch
vnuss getragen was / vnd aber alle ding vnuer
F094-002,16 ruckt soltend beliben vntz zu usstrag der sach somliches rechten 7c forchtend si vnd ouch die erben /
dess von togenbergs selgen lut / dz innen jnbruch beschachen mochtend in somlich gnad die in der von togenburg jr her
selig gethan vnd geben hette vnd gedachtind den genaden nach vnd von anruffens der erbren lut / vnd von der benempten
gnaden vnd begaubung wegen als uorstat / So habend sy die lut also ze lantlutten genomen / doch Jederman an sinnem
rechten vnschedlich vnd getruwend dz sy da
F094-002,17 by beliben sollend / vnd der von togenburg noch den von zurich darvmb keyner bekerung noch
wandel pflichtig sigend vnd ouch darann rech vnd nut vnrecht gethan habent 7c als den jr antwort ouch mit mer wortten
die hie zu lang ze schriben werend eigenlicher begriffet{1} 7c / Merk hie die erkantnuss als die eignossen vm diss klag
antwor red vnd widerred 7c Vnd uff somlichs diss stuck so habend wir vnss erkent vnd uss gesprochen vff vnsser eid
/ jm rechten / vnd sunderlich ist vnder vnss dz mer worden // sider die von Switz jn jr antwort{1} red vnd widerred
furwendent wie dz vnsser heer von togenburg sellig / bin sinnem lebenden lib jnnen vnd den sinnen die gnad vnd die
begaubung gegeben vnd gethan hatt / dz die sinnen nach sinnem tod / jro der von Switz Ewig lantlut werden sullent vnd
habe / ouch vnsser frow von togenburg somlichs nach sinnem tod / mit Etlichen jren frunden ratten vnd Rat verwilget{1}
vnd vergunst / vnd ouch sider die von togenburg semlich Endringen nach somlichem verwilgen gethan hat / vor usstrag
Referenzkorpus Frühneuhochdeutsch 1.0.1 (https://linguistics.rub.de/ref/) 4
F094: Edlibach Chronik Modernisierter Lesetext
deß rechten in sy dem stund nut andren des von togenburgs erben / dar
F094-002,18 durch die von Switz / vnd ouch die erbren lut ducht / dz sy jr gnaden beroupt mochtend werden die
jnnen der von togenburg selig gethan hat / dz vnss nut bedunckt dz die von schwitz der von togenburg von den selben
lantlutten wegen dieheinner bekerung pflichtig sigent zu thun / den mogent die von switz kuntlich machen / dz jnnen
solich gnad vnd be
F094-002,19 gabung beschechen syg / als sy in jr widerred fur gewend hand jnn der mase / dz vnss op genantten
botten oder der mertail vnder vnsß Bedunckt dz sy es wol kuntlich gemacht habint / dz sy den bin somlichem lantrecht
belibint / doch vnsser frowen von togenburg den erben oder wer recht zu den landen vnd schloßen gewinnet{1} an allen
ander jro rechtungen vnd herlikeitten vnschedlich / vnd sollend die von Switz vnsser frowen von togenburg die stat vnd
uesty utznang mit der herlikeit vnd mit allen dingen / vntz an die lutt / die sellend jr lantlut beliben als uor stat 7c
gentzlich bekeren vnd wider in antwortten / doch also dz die selb unsser frow von togen
F094-002,20 burg dasselb schlosß vtznang vnd wz jra also bekeret ist vnueeruckt behalt vnd vnuerendret beliben
lasße / vntz dz sich mit recht finde wer zu vnssers heeren von togenburg seligen gut / von erbs wegen recht gewinne vnd
ze erben bekant werde / 7c vnd won wir nach dem rechten / den von Switz ze dryen vierzechen tagen jr kuntzschauft zu
leitten billich gesetzt hettend vnd aber wir botten / der zillen nut eben mogend erwartten / herumb ist dz mer vnder vns
worden / dz wir beden bartigen den von schwitz jr kuntzschauft zu leiten / vnd den von zurich zu horen offentag gesetz
habend gan lutzern jn die stat vnd setzend den mit disser vnsser erkantnisse uf fritag nachst vor sant jorgentag nachst
komend zu rechter tagzit dazu sind vnd solent die botten vorhin am donstag ze nacht / daselbs an der herbrig sin 7c Item
so klagend wir die von zurich zu den von glaris / als von der von Togenburg wegen vnsser mitburgeerin wegen vnd in
jrem namen wie dz dieselben Von glarus mitsampt den von Switz der e ge
F094-002,21 nanten vnsser frowen von togenburg die jrren zu liechtesteig im tur
F094-002,22 tal im nackertal im sant johanssertal vnd daselbs vm ouch die lut zu vtznang dz schloß dz darzu
gehort / ze ewigen lantlutten genomen vnd vtznang dz schlosß festi vnd stat in genomen vnd sy dess entwert habint an
alles recht vnd darum von jnnen jn namen der be
F094-002,23 nempten von togenburg bekerung begerent / 7c / der von glarus antwort vff der von zurich anklag 7c
/ Daruff die von glarus also antwortend jr gutten frund vnd Eignossen von schwitz / habent sy von gutter fruntz
F094-002,24 schauft wegen So sy zu berder sit lang zit zusamen gehept habend / von jr bet wegen zu semlichen
gnaden vnd begaubungen / So der von togen
F094-002,25 burg selig den von Switz gethan hat zu jnnen in gemeinschaft gelassen vnd gnomen / darzu so habend
jnnen etlich heren / So dess von togenburg erben getruwend ze sind semlichs ze thun verwilget / vnd getruwet wz sy
da gethan habint dz sy dz mit eren vnd daran recht vnd nut vnrecht gethan / vnd der von togenburg noch niemen nutz
schuldig sigent zu antwortten 7c / die erkantnus der eignossen botten vm diss op geschriben stuck 7c hervff habend wir
vns erkent vnd ist dz meer vnder vns worden / Erkennend vnd sprechend jm rechten Sider die von glaris in jr antwort
vnd widerred niennert fur wanttint dz vnsser her von togenburg jnnen oder synen lutten jendert
F094-002,26 gegonnet hab dz sy dehein lantrecht samend haben oder machen sollend 7c das ouch nun des
von togenburg selgen lutt keinnen gewalt haben sollend noch diehein lantrecht mit den von glarus ze nemem noch ze
machen / vnd dz die von glarus die vor genant{1} lut von liechtisteig jm turtal jm nackertal jm sant johanssertal vnd ze
vtznang mit syner zugehord jr gelupten / vnd / eiden ledig lassent Vnd die von togenburg / dero vnd ouch vtznang die
vesti vnd stat bewarend / Es sye den sach / dz si es mit der von togenburg oder der erben weliche den zu erben erkent
werdent / willen behaben mugent{1} 7c / hie klagend die von zurch zu den von switz vnd glarus in gemein von der von
togenburg jr mitburgerin wegen It{1} so klagend wir die von zurich von vnsser stat wegen als von der von togenburg
vnsser mitburgerin wegen zu den von switz vnd glariss jn gemeind jn massen vnd nach der meinung vnd form als hie vor
allem von der von togenburg wegen Jr klegt gegen Jetweder partie besunder sy gethan habint Vnd jn den selben wortten
/ daruff die von Switz vnd glaris antwurtend / als sy ouch ze gelicher wisse / vff die fordren clag gethan hand / 7c habend
wir vnss erkent vnd ist dz mer vnder vns worden / bekennend vnd sprechend vs in dem Rechten / Jen wellicher maße
wir uor / von jetwederer partye wegen gegen vnsser frowen von togenburg darumb gesprochen vnd erkennet hand / daby
lassend wir es noch beliben / als dz die weder partye / weder die von schwitz noch die von glarisß / den von zurich von der
klag wegen nutz ze antwort haben sollend 7c / It{1} So klagend wir von zurich aber zu den von switz anlein wie das der
von togenburg selig frow elsbetten sin ellichen gemachel jnnen ze einnem erben geben hab / nachdem vnd er sich des uer
F094-002,27 brieffet habe / die habe nun sin gut in gewalt vnd jn gewer gehept / vnd habe jnnen dz schloß vtznang
stat vnd vesti mit
F094-002,28 sampt dem vtznanger berg vnd schmerikon vir jr eigen gut geben 7c das habend die von switz jen mit
jr eignem gewalt entwert an alles recht{1} 7c begerend darumb bekerung vnd wandel / von jnnen 7c / Darwider die von
Switz also antwortend / sy habent sy des jren nut entwert vnd habend nut anders gethan den den gnaden nach gelanget
so jn der von togenburg gethan vnd geben hab / vnd getruwend nut dz sy jnnen dekeinner bekerung pflichtig sigint 7c /
habend wir vns erkent / vnd ist ouch dz mer vnder vns worden Erkennend vnd sprechend vs im rechten / Sider die von
zurich vtznang so innen die von togenburg gegeben hat / nie jn gewer jn gehept hand / dz in den die von Switz keinner
bekerung furer gebunden sin sollend / den wie wir vor darumb zwuschend vnsser frowen von togenburg vnd den von
Referenzkorpus Frühneuhochdeutsch 1.0.1 (https://linguistics.rub.de/ref/) 5
F094: Edlibach Chronik Modernisierter Lesetext
Switz gesprochen vnd erkent hand / dz es daby bestan vnd beliben sol 7c / Item so klagend wir von zurich zu den von
glarus gelicherwisse vnd nach der form als wir zu den von switz nachst hievor klagt hand 7c daruff die von glarus also
antwortend / wie sy die von switz von fruntzschaft wegen / So sy ze beder sit lang zit zusamen gehept hand / mit jnnen
zu den gnaden vnd begaubungen So jnnen der von togenburg salig gethan hat / habent kommen lassen vnd habend
somlichen gnaden nach gegriffen 7c habend wir vns erkent vnd ist dz mer vnder vns worden / bekennend vnd sprechend
vss jm rechten / sider die von zurich vtznang so jnnen die von togenburg geben hat 7c nie in gewer jnn gehept hand / dz
jnnen den die von glarus an keinner bekerung furer gebunden sin sellent / den wie wir vor darumb // zwuschend vnsser
frowen von togenburg vnd den von glarus gesprochen hand darby bekennend wir es noch lassen ze beliben 7c / It{1}
so klagend wir die von zurich aber zu den von Switz wie dz jnnen wol sye zu wussen gesin / dz jnnen die pfantzschauft
windegg vnd dz gastel vnd wz zu windegg gehort / von vnssrem aller gnadigosten heren dem Romschen keisser dazumal
kuning ze lossen verwilget worden sig nach der brieff sag jnnen daruber geben / vnd habend die von switz vber somlichs
die lut jn dem gastel / vff ammam vnd ander die jen dieselben pfandschaft wind
F094-003,01 egg gehorend ze ewigen lantlutten genomen vnd getruwend sy solend vnss bekerung thun vnd die
lut jr gelupten vnd eiden ledig laussen 7c Darwider die von Switz antwortent / die lut im gastel windegg vnd was darzu
gehort / sye vnssers heeren von Osteerich gesin / habe dz versetz dem von togenburg vnd habe ouch daselb pfand wider
gelost / vnd habe nun gegonnet denselben lutten / dz sy jr der von switz lantlut werden sollend vnd getruwent den von
zurich nutzit darumb ze antwortten haben heruff so habend wir vns erkent einhelenklich vnd sprechend vss jem rechten /
Sider die lut jm gastel / windegg vnd wz darzu ge
F094-003,02 hort / vnssers herren von Ostrich Eigen vnd deß von togenburg pfand gwessen ist / vnd die herschaft
von Osteerich somliche lossung bin dess von togenburg laben vnd sider erfordret / vnd dz nun gelost hat / vnd der opt
genanten vnsser frowen von togenburg / der von zurich burgerin / vnd dz den von zurich wol wussend wasz vnd nut
verhept / Sunder diss lossunge zu gan lassen hand / vnd die herschaft von osterrich / den von Switz vnd denselben
lutten somlichs zu thun vergunst hat dz ouch nun die von schwitz bin denselben lantlutten im gastel vnd die zu windegg
gehorend / gantz der von zurich halb / von jnnen vnbekumbret beliben / vnd den von zurich darum nutzit zu antwortten
haben sollent vntz vff die stund dz die von zurich der herschauft von osterrich die lossung derselben pfant
F094-003,03 schauft mit recht an behebent / vnd wen dz beschicht / dz die von zurich die lossung also behebend
/ dz den die von switz dieselben lut jren gelupten vnd Eiden ledig vnd die von zurich daran gantz vnbekumbret lassen
sellent 7c / Item also klagend wir von zurich furer zu den von switz wie sy die jren Es sige im gastel / oder ze utznang
ze lantlutten genommen habend / vber somlich bund die sy zu sammen gehept vnd gesworen habent / vnd da meinent
wie die von switz inlichter jren bunden nut nach gangen sigent 7c / Darwider die von switz antwurtent Sy habint jr bind
/ allzit fromcklich gehalten / aber sy habint den von zurich alle zit uellenklichen recht gebotten / nach jr geswornnen
bunden sag / deß mochtend sy von jnnen nie bekommen / vnd meinnend dz die von zurich villichter damit den bunden
nut nach gangen sigind / habend wir einhelig uss gesprochen imm rechten dz vns nut bedunckt / dz die wederteil damit
die bund uber farren / Sunder zu beden teilen jr bunde wol gehalten habent / were aber sach dz deweder teil die bund
thuchte widerfaren han vnd den nut nach gangen wer der sol den andren fur namen vor dem recht der eignossen / nach
inhalt derselben bunden sag zu einssidlen 7c Item so klaggend wir von zurich zu den von glarus von deeren wegen jm
gastel zu gelicher wisse vnd in der form / als sy vm dz stuck zu den von switz geklagt hand / vnd die von glariss dz ouch
zu glicher wiss wie die von switz also verantwort hand / vnd so uil me dass Sy getruwend der bund den sy anlein mit den
von zurich habent / halte jnn dz sich ietweder teil / wol furer verbinden muge / darum sy getruwend dz sy den von zurich
darum nutzit zu antwortten habint 7c daruff so habent wir erkent / vnd sprechend uss im rechten vnd ist dz mer vnder
vnss worden / Syder dz gastel vnd wz zu windegg gehort / der herschauft von ostrich eigen / vnd dess von togenburg
pfand gewessen ist / vnd die herschaft dz bin des von togenburg leben / vnd sidhar erfordrnt vnd dz nun von der von
togenburg der von zurich burgerin gelost hat / vnd die von zurich nun dz wustend / vnd dz nut vnderstundent / vnd ouch
von der op gnant{1} bunt
F094-003,04 brieff zwuschend den von zurich vnd den von glarus allein in halt{1} dz sich yetweder teil wol furer
verbinden moge / doch dem bund vnschedlich / dz ouch nun die von glarus bin dem lantrecht So die lut im gastel vnd
die zu windegg gehorend zu jnnen gethan hand gantz der von zurich halb von jnnen vnbkumbret ze beliben / vnd den
von zurich nutzit ze antwortten haben sullent / doch den von ury vnd von vnderwalden an jren bunden die sy mit den
von glarus hand vnuer
F094-003,05 griffenlich vnd lutter vnschedlich 7c vntz uff die stund dz die von zurich die lossung der herschaft
von osterrich mit recht an behabent vnd wen den dz beschich / dz den die von glarus dieselben lut jm gastel jr eid ledig
sprochen / vnd die von zurich an jnnen gantz ledig vnd vnbekumbret lassen sullent / 7c / Aals den die von zurich furer
klagent von grauff heinrich von Sangans wegen wie die von glarus den ze lantman ge
F094-003,06 nomen habent{1} 7c sprechend vnd erkennend wir jm rechten vnd ist dz mer vnder vnss worden / dz
wir darum nutz zu sprechen habend / won das stuck in dem anlass nut begriffen ist{1} 7c It{1} als die von zurich die
von glarus schuldgent von der bunden wegen wie sy die vberfaren vnd nut gehalten habint / So habend wir erkent in
rechten dz wir nach dess anlaß sag / darvmb nutzit zu urteillen haben / den mogend die von zurich die von glarus darumb
ansprach nut erlassen / dz si den dz recht darum suchend voer dennen die mit jen vnd mit den von glarus jn eim bund
Referenzkorpus Frühneuhochdeutsch 1.0.1 (https://linguistics.rub.de/ref/) 6
F094: Edlibach Chronik Modernisierter Lesetext
sind vnd nach derselben bunden sag 7c / Item von grinnow wegen habend wir vnss erkent jm rechten dz wir nach dess
anlass sag / darum ouch nutzit ze sprechen habent den moge vnssre frow von togenburg / oder wer den erb werde die von
switz ansprach nut erlassen / dz die den dz recht von jn ersuchend an den enden da den dz billich ist{1} / Item so klagend
wir von zurich furer zu den von switz vnd glarus vnd etlich den jren von fridbrechens wegen vnd meinnend dz sy die friden
so zwuschend jnnen beret sind worden nut gehalten sunder vberfaren habent 7c darwider die von schwitz vnd glarus vir
sich vnd die jren antworttend Sy habend die friden redlich gehalt{1} vnd aber hinwider vff die von zurich klagend / wie
das sy die friden vberfaren vnd nut gehalten habent 7c das aber die von zurich ouch verantwortend sy habent die friden
redlichen gehalten / als jr beder teillen klegten / antwurten / Reden vnd widerreden / ouch nachreden vnd besliessungen
/ die wir darum gar eigenlich von einnem stuck biss an das ander verhortt habent / mit mer wortten / die hie ze lang ze
schriben weerend eig
F094-003,07 enlicher begriffend 7c vnd won vns bedunckt dz jetweder teil / des andren klag jn dem stuck wol
verantwort hab vnd ouch von den gnaden gotz jn den friden / weder todschleg noch brand roub oder ander kriegssachen
nut beschechen sind 7c hervm / sprechend wir vss im Rechten / vff vnssere eid vnd ist dz mer vnder vnss worden / dz
kein teil den friden vberfaren / besunder die friden ze allen zitten wol gehalten habent / vnd deweder teil noch die sinnen
/ dem andren teil / noch den sinnen darumb / nutzit ze antwortten haben sol vnd mit namen dz der schiffman den
die jm gastel / von vergangner sach wegen / Jen eid genomen hattend / deß eidz ledig / vnd vm all vergangen sachen
von jnn / vntz die zu spruchs darumb lutter Enprosten sin sol 7c / Von des costen wegen Vnd von deß costen wegen
so sprichend wir uss jm rechten vnd ist dz mer vnder vns worden dz wir darumb wir nutzit zu sprechen habint / vntz
ze end vnd vss trag der sach / dz wir erkennen mugend weder teil recht ald vnrecht gewinne 7c / It{1} fur ward bekent
als hienach Vnd also sollent bed teil mit dissem vnssrem spruch verricht vnd verschlicht sin / vm alle jr stoß nach der
anlans sag vnd gebiettend ouch beden teillen / bin den gelupten so sy vnss gethan hand / nach des anlauss Sag / dissen
vnssren spruch / war uest vnd stat ze halten / vnd darwider niemer zu thun noch verhengen / noch vergunsten ze tun
/ weder heimlich noch ouffenlich / jn kein weg / alle arglist / bosß fund / vnd gefarlich intrag herjnn gantz vermitten
/ vnd hindan gescheiden 7c / Des alles ze eimem waren Vesten statten ewigen vrkund So habend wir opt genantten
Roudolf hoffmeister frantz von Scharnnathtal Rudolff von Ringeltingen hanss von mullren / palus von burren / vorich
von herttenstein / anthonni / rusß / petter goltsmid hemmen von spiegelberg / heintzman gruber / hans kenpff / hanss
muler / hanss husser / vnd jost spiller / vnssre eigne Jnsigel offenlich gehenckt an dissen brieff / vnd ich ob genantter
heinnrich arnnold won ich min Jnsigel nut bin mir hab / So hab ich erbetten heinnrichen berrendinger min mitgesellen
vnd jch arnnolt am stein / won ich ouch min Jnsigel nut bin mir hab / vnd ich urich am bul / won ich kein jnsigel hab /
So habend wir erbitten Claussen von Einwil vnssrem mitgesellen / dz die jr jnsigel vr vns hand gehenckt / an dissen brieff
dess wir jetz genanten heinrich beerendinger / vnd niclaus von Einwil vergichtig sind / vnd habent vnsser jnsigel vr uns
vnd vnsser mitgesellen / doch vns vnd vnssren erben an schaden / offenlich ge
F094-003,08 henckt an dissen brieff / dero zwen glich / der von Togenburg vnd den von zurich einner / vnd den
von Schwitz vnd glarus ouch einner Geben sind zu lutzern / an dem nachsten samstag vor mitter
F094-003,09 uasten nach der geburt Cristi da man zalt vierzechen hundurt vnd darnach in dem Siben vnd
drissigosten jare 7c also war der krieg den man nempt den alten zurichkrieg von den landen wegen erhept war gericht als
ob stat / Item nun ist zu wussen da diss richtnig gemacht vnd beschlossen was nut dester minder warend bed bartigen
die / die grossen nid vnd hass zusammen hattend vnd rettend villicht an andren nut uil gutz vnd dz gestund nun so lang
biss dz vnsser allergnadigister her der romsch kunnig dazumal den nuwen bund zwusschend dem huss vnd der herschaft
osterrich vnd den von zurich macht / da ward es sich aber uff ein nuws zu eimem totlichen krieg schicken als hienach
gar lutter wirst finden 7c wie die von switz vnd glaris rittend zu dem romschen kunig vnd sy verklagtend von dess kouff
wegen vnd ander sachen ouch 7c Item vnder dem vnd nun die eignossen furer tag suchten die sach gantz zu richten
zwuschend den von zurich vnd den von switz vnd glaruus wie den Sy jm sprucht uss gesprochen hattend / vnderdem
rittend die von switz vnd glarus zu dem romschen kung vnd verklagtend min heren von zurich als von des kouff wegen
vnd ouch wie man grauff heinrich von salgans vnerberlich ze mercklichem schaden bracht hette 7c vnd sust gar vil arttigel
es werre von der kouff wegen die man jnen nut gan wolt lassen nach der von zurich bekantnus vnd ander artigel die hie
von der kurtze willen vnd nut not an lit ze schriben erspart werden ze melden 7c hie rittend die von swit und glarus vnd
verklagend die von zurich gar hertenklich vor allen gemeinden der eignoschafft 7c It{1} vnd als nun die von Switz vnd
glarus die von zurich vor dem kung verklagt hattend das / dz als dach den von zurich vnwussend wz Also rittend die von
Switz vnd glarus vs in alle ortt vnd warend da min heren von zurich gar herttenklich verklagen voer allen ge
F094-003,10 meinden / vber dz Sy den mit dennen von zurich noch jn an
F094-003,11 hangendem rechten lagend / vnd die eignossen tag suchtend der sach ein usstrag ze geben / vnd
rettend wie die von zurich nut der berich nach gan woltend die den der eignossen botten uff tag zu lutzer mit recht
gesprochen hettend Ouch mit mer wortt{1} die hie zu lang zu schriben werend vnd ward da niemens geschonnet weder
uil nach wennig 7c Wie die von zurich vernamend dz die von switz vnd glarus sy so treffenlich vor dem Romschen kung
ouch vor allen gemeinden der gantzen Eignoschaft verklagt hattent 7c Item da nun diss sachen vernamend die von zurich
dz die von schwitz mit sampt den von glarus / So treffenlich vnd hert verklagt hattend vor vnssrem aller gnadigiston
heeren dem romschen kung 7c da wurden botten von den von zurich uss jrrem rat uss zogen / die den zum kung solttend
Referenzkorpus Frühneuhochdeutsch 1.0.1 (https://linguistics.rub.de/ref/) 7
F094: Edlibach Chronik Modernisierter Lesetext
ritten vnd die von zurich verantwortten / vm die sachen so die von switz vnd glarus sy vor sinnen kunglichen gnaden
verklagt hetend vnd vergtend die botten also zu dem romschen kung 7c Vnd das ich lang sachen kurtzre So rittem die
botten von zurich tag vnd nach so lang biss dz Sy kamend zu dem rom
F094-003,12 schen kung / der kung wz nun der der ettwz vnwillen zu den botten hat vnd sy gar schlechtlichen
Enpffieng / vnd meint dz nut vnbillichen getan haben / der ursach halb so den jm die von Switz ouch glarus geseitt
hattend / also begerttend der von zurich botten an romschen kung / dz er sy liess kommen fur sin kung
F094-003,13 lich gnad sy hettend ettwz mit sinnen gnaden ze reden 7c der kung wolt es jnn nut versagen vnd liess
sy von stund kommen also Enpfieng er sy gar schlach vnd alberlich / da hub an Einner vndren botten von zurich dem
den die sach befolchen was vor dem kung zu reden gar mit einner lustigen sermon vnd Enschulget da die von zurich mit
allen dem fur heben dz jnn den der romsch kung fur hub so jn den die von Switz vnd glarus gesagt hattend / so wol dz
es der kung zu einner grussen froud uff nam vnd gantz jn ein gutten willen mit der stat von zurich kam 7c / also ist zu
wussen dz die von zurich zwen ratzbotten uss schicktend jn alle ort der eignoschaft da den die von switz vnd glarus sy
verklagt hatten 7c Aalso namend die von zurich zwen uss uss jrrem Rat vnd Schicktend die an alle die end der eignoschaft
so die von switz vnd glarus sy verklagt hattend dz zu verantwortten als es ouch beschach / nun ist ze wussen dz vnder
dem vnd diss als gehandlot ward gar uil zit sich verluff vnd jetwedere party der andren von tag ze tag gehesser ward gar uil
vnnutze wort geret vnd brucht ward die hie nut nutz werend zu schriben hie suchtend die eignossen aber frid zu machen
zwusschend den von zurich vnd den von schwitz vnd glaris als in dissem notell begriffen ist 7c Von somlicher stoss vnd
spen wegen So da sind zwuschend dem burgermeist{1} den ratten vnd gantzer gemeind der stat zurich an einnem vnd
den uon Switz am andren teil / die ettwen uil zittes gewert hand / vnd sich menger
F094-003,14 laig dazwuschend verlouffen hat / Es sye mit fruntlichen tagen zu leisten vnd mit andrem / dz nut
notturfft ist zu schriben / den dz man letzsten von gemeinner eignoschaft vnd botten an der sach ein fruntlicher bestand
beret vnd gemacht ist biss uff des helgen crutztag ze meyen so nachst kumpt / also dz das zil uss / alle sachen in guttem
an stan / vnd jetweder teil vnd die sinnen / vor dem andren sicher sin sol lips vnd gutz vnd dz man in der zit des bestandz
feruntlich tag beden teillen setzen vnd besuchen sol ob die spen gutlich mogend betragen werden 7c Item also hand die
wissen fursichtigen Schulthens vnd ratt ze bern einnen fruntlichen tag gesetz jn jre stat bern vns von zurich vnd den von
Switz / vnd darzu allen eignossen geschriben / Jr erber botschauft ze dem selben tag ze senden zu dem ouch alle Partyen
komen sind / vnd also hand die von switz jro klag zu vns den von zurich also gethan / vnd die gesetz uff fuer stuck /
dawider wabend die von zurich jr klag zu den von switz gesetz uff etwen mengen / artigel als dz alles hienach geschriben
ist{1} Vnd nachdem als bed teil vnsser klag Red vnd widerred widerein
F094-003,15 ander gethan hand / So hat der rat ze bern vnd der eignossen botten an bed bartiger besucht / wz
gewaltz jettwedry party hettind / vm das ob sy die sachen jn fruntzschauft / Oder mit dem rechten geeimbren oder mit
dem rechten vs sprechen mochtend / also habend bed partien die von zurich vnd die von switz jnnen beder sit geantwortet
wz ge
F094-003,16 waltz wir hettend / vnd wz der gewalt nut jn somlicher maß dz sy die sach uss gesprechen kondend
vnd schiedent also von dannen / an end der sach dz die nut zu usstrag kam 7c / Wie die von bern mitsampt andren
eignossen botten gan zurich gritten sind vnd jn den nottel gen uber die klegten so den die von zurich vnd switz vber
einandren gethan hand 7c Darnach sind aber gemeinner eignossen botten kommen gan zurich fur den gesessnen Rat
zurich vnd hand mit jnn geret wie dz ein Rat ze bern vnd si vber die klegten vnd artigel so die von zurich vnd die von
switz zesammen gethan hand gesessen sigend / habint sich darum vnderret{1} einhelnklich / vnd dz in geschrift genomen
/ dasselb sy die von zurich vnd switz wellend lassen horen / vnd gabend jn darumb einnen nottel darin jro meinung
begriffen wz der hienach geschriben stat{1} vnd als die von zurich den nottel eigenlich verhort hand / So habunt sich die
von zurich genamen vm die sach ze verdencken / vnd sind darnach vber die sachen gesessen / hand die eigenlichen so
sy vermochtend betrachtet{1} vnd nachdem als wir die sach gar eigenlich verstandend / Sunder darinne gemerckt hand
soltend wir die von zurich dem nottel nach gan / wie uil vnd fier vns dz in vnsser stat recht frigheit vnd allen gutten
gewonheit / als den wir vnd vnsser vordren her komen sind / vnd jeckliches besunder / eigenlich vnderret uff somlich
form wiss vnd masse als hienach geschriben stat / 7c It{1} vnd ist dis der anfang des nottels den der eignossen botten
den von zurich gen hand 7c / In gottes nammen amen kundent Wir diß nach benempten namlich von bern vorich von
erlach vnd rudolff von ringeltingen von lutzern antoni rusß wernher keller / von sollotern hans hagen / von ure walther
zum brunnen / amman vnd hans kenpff lantschriber / von vnderwalden ob dem wald heinrich ze den hoffen / von kerns
nit dem wald vorich ab bul von stans / von zug hans husler amman vnd heinrich mullischwand / alle botten als wir von
vnssren heren vnd obren vnd gantzem gewalt von stetten vnd lendren von disser nachgeschribnen sachen wegen / uff
dissen huttigen tag gen lutzern uff den tag / geschiben vnd gewissen sind 7c als lange zitt har etwa uil stoß vnd spen
gwessen sind zwuschend den fursichtigen vissen vnssren sundren gutten frunden vnd getruwen lieben eignossen namlich
dem burgermeister dem rat vnd gemeinner stat zurich an einnem / vnd an ammen vnd rat vnd gemeinnem land switz am
andren teil / darum die fursichtigen wissen vnsser gutten frund / vnd getruwen lieben eignossen der schulthes vnd deer
rat ze bern peden bartyen / einnen fruntlichen tag jn jr stat bern gesetz hattend vff sant kattrinnen tag nachst ver
F094-003,17 gangen ze nacht daselbs an der herberg ze sind / daselbs hin ouch aller eignossen / namlich von
lutzern von sollutern von vre von vnder walden Ob vnd nid dem kern wald / vnd der von zug Erber traffenlichen ratzbotten
Referenzkorpus Frühneuhochdeutsch 1.0.1 (https://linguistics.rub.de/ref/) 8
F094: Edlibach Chronik Modernisierter Lesetext
ouch kommen sind / won jnnen der tag Ouch verkunt was / vff den tag beder ob geschribnen partyen erber traffenlichen
botten kamend namlich von zurich her rudolff stusß ritter burgenmeister heimrich ussikon kunrat meyer vnd michel
grauff statschriber / Von switz hans abiberg alt ammen vnd hans wagner / von glarus vorich elmer vnd jacob wanner / als
sy den von jrren herren vnd obren geschiben warend worden / vnd als die jetz genantten beder bartyen botten / mornen
deß nachst nach sant kattrinnen tag vir einnen ratt ze bern / vnd ouch der eignossen botten von stetten vnd lendren / als
sy hie ouben vnderscheiden sind komend / da wurdent sy gefragt wz ge
F094-003,18 waltes sy hettend / vnd sy daruff antwortend / vnd dewederteil so uil gewaltz hat / als aber zu
fruntlichen tagen / da man sachen in guttikeit schlichten sol notturftig ist{1} / vnd aber bede der eignossen botten vnd
ein rat von bern darumb nut ab liessend / vnd dz ergers in die sach nut mocht rissen Sunder bed partyen furich genomen
/ Eyne uor die ander nach vnd jr an
F094-003,19 klag red vnd wideered verhoertend / vnd sich da uff iettlichen arttigel / die wederteil jr klag fur sy
brach hat nach allem jrren besten vermugen verstan / nach dem gotlichesten rechten so sy kondent oder vermochtend
Einhelenklichen einbertend / vnd sich daruff vnder retend / jn meinnung vnd nach der form / als hienach eigenlich
geschriben stat / vnd sich aber die botten allenklich gewaltz an nammen woltend / sunder dz meintend / an jr herren vnd
obren ze bringen / vnd Ouch jetlichem botten der be
F094-003,20 rednusse vnd beschliessung / ein gelicher rodel geben ward / die alle von wort ze wort glich stundent
geschriben vnd darum uff hut einnen tag her gan lutzern jn die stat gesetz ward / daselbs hin jecklich ortt namlich die
von bern / von lutzern / von Sollentur / von ure / von vnder
F094-003,21 walden ob vnd nid dem kernwald / vnd ouch von zug / sin erber bot
F094-003,22 schauft schicken solt mit uollem gewalt{1} der berednusse vnd besliessung als sy hienach geschriben
stat{1} So ze bern beschaschen ist / nach ze gand 7c dz ouch wir op genantten botten uff hutt gen lutzern uff den tag
kommen sind / vnd hand dz gethan / von gebotzz vnd geheiss wegen vnsser heeren vnd oberen / Von stetten vnd von
lendren / vnd von gantzem gewalt{1} vnd habend ein andren erkennet{1} wz gewaltz jederman von sinnen herren vnd
obren beuolchen syg / vnd habend da erfunden / dz alle vnsser herren vnd obren / ein gantzer gwalt von stetten vnd
lendren / dess lutter einhellig sind / hand vns allen vnd jetlichem jnsunders dz ge
F094-003,23 botten vnd geheissen dz wir beden op gnanten bartyen dz sagenen Sollend dz jro gantze meinung sye
/ dz die berednusse ze bern be
F094-003,24 schachen / als sy hienach von wort ze wort / geschriben stat / von beden partyen gehalten solle werden
/ getrulich vnd vngefarlich / vnd wedry partyg des mit willen jn gat / dz die benempten vnsser herren vnd obren / dero
des ze gutten niemer vergessen wellend / wedre partyg aber des nut jn gan wolt{1} da duchte vnsser herren vnd obren
dz sy mit der andren partye / gantzen vnd lutren mutwillen triben wolt{1} Somliches mutwillen aber die op genant{1}
vnsser heeren vnd obren / der andren partye / So gehorsam gwessen were mit lib vnd mit gut / vnd mit jrem gantzem
gewalt{1} woltend uor sin als dick dz noturft fordrote an allen hinder zug an alls geuerd / Vff somlichen anfang des
nottels sprechend wir die von zurich also das vns der fromd vnd vnbillichen nimpt / darumb dz wir jn gutten truwen /
von gemeinner eignossen / vnd besunder der von bern bet willen / Zu einnem vnnerbundnen fruntlichen guttlichen tag
komen sind / vff somlich meinung / ob die sachen vnd stoß mit beder partigen willen vnd wussen / mochte betragen
sin vnd nut dz sich jemen uber vns vnderreden oder embeeren als zu dieheinnen sachen notten oder trengen solt es were
den vnsser gutter wille / darzu hand vnsser botten ouffenlich gesagt / dz jnnen dehein gewalt gegeben sige / den mit vs
bedingten worten / dz man vns beliben liesse bin vnsser stat recht / frigheitten vnd alten gutten gewonheitten / als Sy dz
eigenlich erzeltend wen dz vnsser vnd einner gantzen gemeind meinung were / Sunder dz wir der stucken / zu keinner
minne noch recht kommen weltend / anders den wir den von switz darumb vormalen geschriben vnd gebotten hettind
7c / Item won der eignossen botten in dem nottel selber meldent das es ein fruntlicher tag gwessen ist / vnd die botten
keinnen gewalt gehept hand / damit sy die sach getruwtend ze richten / vnd sy Ouch die botten von dem tag habent
lassen ritten / vnd jnnen nutzit geseit / wie vnd jen welicher masse / Sy die sachen vor jnnen hettend / So nimpt von
Zurich vnbylich / das sy solichs geeimbert hand als der nottel wisset / hoffend ouch nut dz sy des de
F094-003,25 heinnen gewalt / oder macht ze thun gehept habint / als dz mit de
F094-003,26 heinnem rechten thun solend oder mogent / wen doch dz ein vngehortte sach ist / das jemmen dem
andren / vm dehein sach spricht / darumb er doch nutzit vff in kommen ist / weder ze minen / noch zu dem rechten / als
vnss aber in der sach be
F094-003,27 schachen ist / Solt ouch sollich berednus bestan / des wir doch nut getruwend So beschach vns zu
mal vngutlich als vns bedunck / won wir dardurch an vnsser stat frigheit / vnd gewonheit getrengt wurdint / anders den
billich werre / vnd vnsser geschwornnen brieff wissend / vnd wir getruwend wen man die sach verstand wie fier vns die
langt / vns kunne noch muge niemen uir vbel haben dz wir vns darwider setzend 7c Darzu hettend wir gewusset / dz sich
jemmen vm die sach vtzit geeimbert oder vnderret solt haben / ze keinnem end oder usß
F094-003,28 trag / denn mit vnsser botten willen vnd wussen / wir hettend den
F094-003,29 selben vnssren botten wol befolchen / die sach anderst fur ze nemen vnd anders darin zu handlen /
den wir aber gethan hand / das vns sunder notturftig wer gewessen / vm das vnd anders So getruwend wir nut / dz jemens
meinung gewessen oder noch syge / dz man vns vff einen somlichen gutlichen fruntlichen tag verkurtzen solle / oder dz
Referenzkorpus Frühneuhochdeutsch 1.0.1 (https://linguistics.rub.de/ref/) 9
F094: Edlibach Chronik Modernisierter Lesetext
wir schuldig oder pflichtig sigind Sollich berednus ze halten / won die wider vnsser stat recht frigheitt vnd herkommen
ist Vnd wir ouch die nut gehalten kunent noch mugend / wir welltend vns den vnsser stat frigheit begeben dz wir je
meinnent nut ze thun / vnd getruwend nut dz das jement vnbilich neme / nachdem vnd man die sach uff jetlichen artigel
horen wirt{1} als hienach geschriben stat / Sunder hoffend wir wen jecklich ort / der eignoschaft vnsser an ligend not dar
F094-003,30 jnne merckt vnd verstand / wz vunss daran vnd daruff ge
F094-003,31 legen syge / So werre jnnen selber trullich leid / dz wir also so schwerlich getrengt wurdint / gantz
vnuerschult{1} den vns vnsser gemeinnen stat / vnd einneer armmen gemeind nut darzu zwinget{1} vnd kein mutwille
/ dz wir vnss darwidersetzend / vnd dz ist vnsser red vnd antwort vff den anffang dess nottels 7c Item So ist diss nach
geschriben der erst artigel in dem notel begriffen als die von switz zu den von zurich klagt hand 7c Item uff den opt
genanten fruntlichen tag hand die von switz jr anklag wider die von zurich uff fier stuck gesetz / dz erst von des edlen
wolgebornnen herren grauff heinrich von sangans wegen den dieselben von zurich sin lut zu burger gnommen hetend vnd
damit grosser getrang an gethan / vber dz so er sy ern
F094-003,32 schlich hat gebetten / Sich deß ze uber heben / Begerend dieselben von schwitz mit jnnen ze reden
die burger von handen ze lassend vnd jro eiden ledig ze sagen / Ouch den costen ab ze legen / So er uon des zugs wegen
enpfangen hat{1} / dz stuck aber die von zurich also hand verantwort / dz war syg / das sy zu den zitten da sy grauff
heinrich von sangans zu den von switz Jn lantmanß wisse / nut verbunden / was / solich lut zu jren burgren enpfangen
habint / die ouch daselbs burgrecht hand gesworen / getruwend / ouch dz mit got vnd eeren gethan haben / daruff
hand sich ouch der eignossen botten vnd ein rat von bern vnderret{1} sider die von zurich die lut einmallen den grauff
heinnrich ze switz lantman worden sig / ze burgern enpfangen hand / dz sy ouch den dennen von Switz darumb nach der
buntbrieff sag nutzit ze antwortten habint den mag grauff heinrich ansprach gegen den von zurich nut Enberen / da dz
gelinpflich oder billich ist sollend jm die von zurich zum rechten stan doch nut nach der punden sag es wer denn dz die
von zurich das gern tattind 7c der von zurich antwort vff den op geschribnen ersten artigel 7c Vff den artigel sprechend
wir die von zurich also wie wol uns be
F094-003,33 dunck / dz ein rat zu bern / vnd ouch der eignossen botten / die sach als von grauff heinrichs wegen
von sangans / billich von jnnen ge
F094-003,34 wist vnd sich darum gar nutz geeinbert hettind won sich die sach verlouffen hat E die von switz mit
grauff heynrich Je utzit ze schaffen hettind wennig oder uil / dennoch sittenmallen sy sich geeinbret hand dz wir der sach
zu billichem glichen rechten kommen sond So sigend wir die / die niemant glicher billicher rechten vor gewessen sind
wen man die an vnss gefordret hab / als den billich ist / vnd das wen sollichs zu schulden kumpt / erfordret oder schript
vns den grauff heinrich vm die sach so wellend wir jm den antwortten / So fruntlich vnd bescheidenlich / dz wir hoffend
/ dess gelinpff vnd er ze haben Jedoch so werend wir ansprach von grauff heinrich wol vber hept der sach halb / hettind
die von switz die sach lassen uallen / das sy doch billich gethan hettind 7c der ander artigel in dem nottel begriffen
so die von switz zu den von zurich klagent So klagend wir die von Switz dz ander stuck zu den von zurich als von des
oberholtzers wegen / vnd sprechend also wie dz derselb oberholtzer jr lantman sye jn jr Pfantzschafft gan utznang gehorre
da innen kleine vnd hoche gericht zu gehort / vber dz so habint die von zurich denselben oberholtzer / gefangen geturnt
vnd darnach vm ijc pfund geschetzt vnd habe kein jro gebet noch vermugen an jnn gehulffen / dz sy darum nach der
bunden sag zum rechten kumen woltind oder eins vndergangs jn gan noch gehorsam sin / darum sy ouch be
F094-003,35 gerind dem oberholtzer bekerung ze thun vnd Einnen somlichen vndergang fur ze nemend / dar
widersprechend die von zurich wie dz der oberholtzer jn einnem hoff / der in jren kleinnen vnd hochen gerichten sige
gelegen / gesessen sige / namlich jn jren herschaft grunnigen habe jr gebot als dick verschmecht vnd vbersachen / dz sy
nut kundent gelassen Sy mustend jn vmb somlich sachen mit urtel strauffen / vnd also sige er mit urtel gestrauft vnd
gebust / vnd getruwend ouch vm die sach nach dess bundes sag nutz gebunden sin nach dess brieffs jnnhalt dar vnd nutz
zu tagen ze komen / vnd getruwend ouch dz si als gut recht ald bessers den die von switz zu der herlikeit ze utznang
habind vnd dz sy keins vndergangs bedorffint noch verbunden sigint mit jnnen ze thund vff dz stuck hant sich aber
der eignossen botten erkent vnd ein rat von bern vnderrett / also dz nach gelegenheit{1} der sach die von zurich bin jr
strauff vnd jr gewerde solend bliben vnd dz die von switz si darum / nach jr bunden sag nit ze manen habint aber vm
den vndergang / der zweiger herschaften / namlich grunningen vnd utznang / als die von switz gerend / sollend die von
zurich nach der geschwornnen bundbrieffen sag ze tagen komen / wen sy dar vm vermant werdent{1} erfindet sich den
vor den fieren vnd dem funften / dz der hoff daruff der oberholtzer ist gesassen gan gruningen gehort / den so sellend
die von zurich bin jr straff vnd gewer bliben / er fint sich aber vor den vieren vnd vor dem funften / dz derselb hoff gan
utznang jen die lantmarch gehort den so sollend die von zurich darumb einnen wandel tun / nach deer fieren vnd des
funften bekantnuse der von zurich antwort uff den ob gemeldeten andren arttigel dess nottels 7c Vff dz ist vnsser der von
zurich antwort / dz vns die von switz jn keinner geschrift vm keinnen vndergang nie gemant hand / vnd wir zugend vns
dess vff jr manbrieff / den hettend sy vns je gemant vm keinnen vndergang / So hettend wir jnnen ouch daruff geant
F094-004,01 wort als ouch ietz / vnd stat vnsser antwort also / von des vnder
F094-004,02 gangs wegen vm die herschaft vtznang / dz wir nut hoffend noch getruwend schuldig oder pflichtig
ze sind jm rechten mit den von switz / dehein vndergang ze haben von vtznang wegen vnd ist dz darum won sich noch
nut erfuden hat mit recht dz es jro sig / Sunder so meinnent wir mer vnd besser recht darzu ze haben den sy / vnd dz
Referenzkorpus Frühneuhochdeutsch 1.0.1 (https://linguistics.rub.de/ref/) 10
F094: Edlibach Chronik Modernisierter Lesetext
mencklich verstand / wie es mit vtznang ergangen ist / so mussend wir die sach schriben wie sich die sach ergangen
hat{1} doch uff dz kurtzest / Es hat sich gefugt dz frow elsbet von togenburg ein erb gewessen ist grauff friderichs selgen
von togenburg vnss dzselb sloß vtznang vbergeben hat mit aller sinner zugehord mit jrem vogt da sy die von switz ouch
fur ein erben hattend / des vor genantten grauff fridrichs von togenburg / Sy ouch da
F094-004,03 fur uff allen tagen versprachend / Sunder wider die herren die sich yetz erben nemend daruff so hat
dieselb von togenburg nach jrs ge
F094-004,04 machels tod des dickbenempten grauff fridrichs / utznang der herschaft von ostrich pfantzschaft ze
lossen geben vm zwentzig tussend guldin vor dem Zitt E si vns vtnang gebe vnd verschrib / daby wol zu mercken ob
si ein erb ist oder man si daruir gehalten vnd noch hat / oder nut{1} Ouch so habend wir eigenlich vernomen / dz die
heren die sich yetz erben nemend des von togenburgs / Sollich des von togenburgs gut koufft hand von der uor genanten
frow elsbetten sinner gemachel / hat sy nun formallen pfantschaft / enweg geben vnd siderhar andeer des von togenburg
gut verendret{1} als ein rechter erb / warumb solt si den nut gewalt haben vns utznach ze gebend / vnd wir hoffend vnd
getruwend / das ein gab jm rechten / als billich kraft vnd macht haben mug / als die ander / vm dz meinnent wir wie wol
vns / die herlikeit vtznach entwert ist / das wir nochten besser vnd uil mer rechtz darzu habend den die von switz darum
wir nut schuldig sind / mit den von switz dehein vndergang ze thund vntz dz sich mit recht erfint wem die herschaft
zu gehort Es syg den den herren jnnen oder vns 7c / Item vnd were joch sach dz die von switz zu der pfantzschaft
recht hettind / als wir gentzlich nut geloubent noch getruwend / wen si vns den mantind vm ein vndergang ze thund
zwuschend utznach vnd grunnigen / So uerstand wir wol / dz billich were wen anders mit recht an si keme / dz wir den
ein vndergang mit jnnen tettind Vnd bedorftend vnss ouch darum nut vil ze mannen / den wenn sollichs fruntlich an
vns keme / weltend wir jnnen fruntlichen antwortten / dz wir hoftind vnd getruwtend deß gelinpff zu habend funde sich
ouch den / dz der hoff daruff der oberholtzer sitz gen utznach gehortte des wir doch nut getruwend / dz sich das mit
warheit jemer erfindet / noch den getruwtend wir nut / dz wir schuldig werind den von switz / oder dem oberholtzer kein
bekerung oder Wandel ze tund / von der strauff wegen / als wir jen gestrauft hand Mit recht / vnd das von zweig sach
wegen / als man hienach lutter horen wirt / die erst sach Die erst sach ist dz die herschaft utznach zu der zit da der ober
F094-004,05 holtzer den fraffel begieng nut den von switz zu gehort jn kein weg vnd ist die sach an gestanden vntz
uff die stund biss dz wir jn gestrauft hand dz vns die von switz darum nie ersucht noch geschriben hand in kein weg / wie
wol das was dz si uor eigen
F094-004,06 lich wistond die ansprach die wir zu jm hattend / den dz si uns gern trangtind von der belantnusse /
die wir uff vnsser eid ge
F094-004,07 than hand dz vns fromd vnd vnbillich nimpt 7c / die ander sach So ist ouch die ander sach sittenmal
vnd wir den hoff daruff der oberholtzer gesessen ist / vntzher vnd noch jn gewalt vnd gewer gehept hand / solt vns doch
der hoff ab gesprochen werden von jemend dz wir doch nut hoffend noch getruwend so meinnent wir noch denn dz wir
nut schuldig oder pflichtig werind / Iemen kein wandel oder bekerung darumb ze tund von vergangner sach oder busß
wegen / won dz in der eignoschaft vntz har nie sitt noch gewonheit gwessen ist / wo vndergeng beschechen sind dz da
Iemen dem andren / dehein wandel oder bekerung tat von deheinner in genomner oder vergangner straff oder buss wegen
/ won dz wurde vns ruren vnsser bekantnusse / als wir uff vnsser eere vnd eid gericht hand gross vnd klein ratte 7c / It{1}
dz drit stuck in dem nottel begriffen So die von switz zu den von zurich klagend 7c / Item dz drit stuck so klagend die
von switz zu den von Zurich als von des verwunten knecht wegen / So den von switz zu ge
F094-004,08 hort / vnd in einner trostung sol verwundet sin / vnd die
F094-004,09 selben von Switz sprechend / vnd meinent dz man ze rapperschwil die sach fur solle nemen / vnd
berechtigen / vnd deß ersten kuntzschaft daselbs / da die trostung uff gnomen ward solle verhoren 7c der von Zurich
antwort 7c / Darwider die von zurich also sprechend / dz derselb knacht in jren hochen vnd nidren gerichten sige
/ verwundet worden darumb solle man ouch dieselben sach in jren grichten da das beschechen ist furnemen vnd
berechtingen won dass allenthalben sitt vnd gewonheit ist / Vff das stuck hand sich deer eignossen botten erkent / vnd
ein rat von bern mit jnn vnder rett dz der fraffel billich an den enden / da er beschachen ist / fur genomen vnd berechtiget
werd / ist den sach das jemen daselbs kuntzschaft be
F094-004,10 kent wird ze legend der mag die suchen vnd solden jm ouch den beid die von zurich vnd die von switz
/ mit bit vnd in ander weg behulffen vnd beratten sin / dz im die kuntzschaft nut hinder zogen werd / vnd wz ouch vm
die sach am gricht den mit urtel erkent wirtt / das sol ouch billich gehalten werden 7c der von Zurich antwort uff dz drit
stuck begriffen in dem nottel 7c / Item dar uff redent wir von zurich / dz vns vnbillich yetz vnd for
F094-004,11 mals genomen hat / dz die von switz vtzit / darumb virbracht hand / won dieselb sach uff dem
gutlichen tag / der ze rapperswil von gemeinner eignossen botten gemacht was / also verlassen vnd in vnsser gericht
gewisset{1} ward / vnd wiewol yetz darien begryffen ist / dz wir dem widerteil vm kuntzschaft sollend helffen werben ob
dz notturftig / ist{1} dz wir den doch jm rechten nut schuldig noch pflichtig sind / noch denn vm dz mencklich sach
vnd hoere / dz wir vngeren jemen an sinnem rechten hindren sunder uil lieber furdren woltind als den dz stuck jn dem
nottel begriffen ist / dem weltend wir erberlich nach gan wen wir darvm ersucht werdent / dz wir deß hoftind glinpf
vnd er ze haben 7c / It{1} dz fierd stuck in dem nottel begriffen so die von swiz ze den von zurich klagt hand 7c / Item
dz fierd stuck so die von switz zu den von zurich klagt hand wisset als vnd den vnuerdingten kouff / da die benempten
Referenzkorpus Frühneuhochdeutsch 1.0.1 (https://linguistics.rub.de/ref/) 11
F094: Edlibach Chronik Modernisierter Lesetext
von switz fur gebend vnd sprechend dz die von zurich jen noch den jren vnuerdingten kouff nut gebend / noch zu gan
wellend lassen nach der bunden sag vnd ouch nach der geswornnen bunden sag darvm ze keinnem rechten komen wellend
/ darwider redend die yetz benempt{1} von zurich dz sy nach jr frigheitten sag jnnen von keyssren vnd kungen geben
vnd also har komen sigend / dz sy wol mochtind in jr stat ordnungen vnd satzungen machen nach jr stat noturfft / vnd
dz sy ouch darum nut gebunden sigend / nach der geswornen buntbrieff sag Jement ze antwortten haben oder darum ze
mannen sigend / darumb hant sich aber der eignossen botten vnd ein rat von bern einhellenklich vnderret{1} also dz die
op gnanten von switz die berurten von Zurich vm die sach nutz ze manen habint / nach jr geswornnen buntbrieffen sag
ze dem rechten ze komen den besunder dz dieselben von zurich bin jr harkomen billich solend nach jr frigheit sag beliben
ordnungen vnd satzung machen / won sy ouch dz in jren bunden lutter uorhand behept / doch dz dieselben von zurich
bede den von switz vnd andren jren eidgnossen vnd den jren solich kouff nut gantz solend ab schlachen / den erberlich
lassen zu gan zu allen zitten nach gelegen
F094-004,12 heit je der louffen / wer aber dz in kunftigen zitten / die von zurich den von switz oder deheinnem
ort in der eidgenosschaft kouff gantz abschlugend oder vor gehept werind wol mogend mannen nach der geswornnen
buntbrieffen sag / vnd sollend ouch die von zurich den ze tagen komen / vnd dem rechten nach der bunden sag nach gan
/ vnd wz ouch den vor den vieren Vnd ouch dem funften erkent wirt / sol ouch bestan vnd beliben / 7c / Item der von
zurich antwort uff den fierden artigel So die von switz ze jn klagt hand 7c Item uff dz ist vnsser der von zurich antwort{1}
/ nach dem vnd sy den artigel verstand dz si bedunckt dz jnnen jn dem stuck ze mal vngutlich vnd ouch vnffruntlich
beschechen syg / vnd dz ouch sollicher artigel nut bestan muge in kein weg / won der in jm selber widerwertig vnd gantz
wider ein ander ist / vnd dz uff den sinne / wen der am ersten an / so wisset der artigel / dz vns die von switz nut ze
manen hand von der kouff wegen nach der geswornen bunden sag / vnd an dem end so staut aber jnn demselben artigel
/ das vns die von switz vnd andeer ortter Jn der eignoschafft wol mannen mugend / nach der geschwornen bunden sag /
vnd dz wir ouch dem rechten nach gan sollend / wz vns da
F094-004,13 selbs bekent werde / Sol nun der anfang bestan jm rechten / So mag dz end nut bestan / solt aber das
end bestan / so mag der anffang aber nut bestan / das doch ein vngehortte vnbiliche sach ist / dz jemen Zwo widerwertig
sachen in einnen artickel die doch gentzlich Wider einandren sind zesamen setzt / aber wie dem allem ist / So meinnent
wir sollichem artickel je nut nach ze gand denn solt dz sin / so werend wir gantz von vnsser stat frigheit{1} vnd wurdint
von vnsserm altem harkomen Ordnungen vnd satzungen getrengt / nach dem vnd vnsser stat harkomen ist{1} wider der
gesworenen buntbrieffen sag / Das aber mencklich verstand / dz sollichs deß artigels meinung vnbillich sig / So mussend
wir etwen menig sach setzen / wie wir von alter har komen sind 7c dz erste stuck Item des ersten so ist vnsser stat je vnd
ie also harkomen dz wir vnsser kouff vnd vnsser marckt / besetz ordnungen satzungen myenders vnd merers / nach vnsser
stat vnd gantzer gemeind nutz vnd nott
F094-004,14 urft gemacht hand / wie vns das aben wz vnd darinne vn
F094-004,15 verbunden gewessen sind / gegen mencklichem / soltend wir nun da von getrengt werden / nach des
artickels sag / So bedunck vns dz wir der geschwornen buntbrieffen wennig genussind 7c das ander stuck / So ist ouch
die ander sach dz vnsser fordren dz mit grossem fliß vnd ernst / versechen vnd vergonnet hand / dz wir vnueerbunden
sind von der kouffen wegen / dz darumb gantz nutzit / in die ge
F094-004,16 swornen buntbrieff gesetz ist / wennig noch uil / den man lesse die geschwornen brieff von artickel
zu artickel vff dz aller
F094-004,17 gruntlichest so mag meinen darin finden / dz der kouff jennen darin begriffen sig / mit deheinnen
wortten / vnd dz wir meinen darumb verbanden sind / ze geben wennig weg uil / darvm vns vnbillichen nimpt vnd ouch
ein fromde sach ist / dz man den kouff in die geschwornen buntt
F094-004,18 brieff vff diss zitt zuchen will / vnd des doch vor nie gedacht ist / das drit stuck Item die drit sach ist
die dz zwen artickel in dem buntbrieff darine gar lutter vnd eigenlich begriffen ist / in dem ersten wie vnsser stat zurich
beliben sol die darin sunderlich benempt ist / jn dem andren ist begriffen jn der gemeind wie ein iecklich stat / jecklich
land jecklich dorff jecklich hoff beliben sol / nach dem vnd dz von alter har komen ist / der zweiger artigel wir billich
genussind / dz man vns nut den kouffen vnbekumbret liesse / den wir meinend dz es dero meinung gwessen sig / die den
den bund des ersten erdacht hand / dz man vm die stuck / dz ist vnd jecklicher stat jeckliches lands ouch jeckliches dorffs
frigheit brieffs priuiligia recht vnd alt gut gewonheitten nut rechten solle / won dz mit vss bedingten wortten jn die bunt
F094-005,01 brieff gesetz ist // dz iederman dabyg bliben sol an furwort{1} vnd das dz war syg So stand die
op geschribnen buntbrieff nach dem artickel Ob jemen stuß mit dem andren gewune / wie man die berichten sol zu
beklarend / dz man vnd die stuck nut rechten sol / noch ouch meinen den andren darum zu mannen hatt noch haben sol
/ anders wir nie begert hand den daby ze beliben / nach der ge
F094-005,02 swornen brieff sag / dz vns aber nut gedihen noch gefolgen mag 7c It{1} die fierd sach ist die also dz
mit warheit{1} niemen sprechen noch reden mag / dz wir oder vnser fordren / Sitt dem anffang der bunden von den von
switz noch keinnem der in der Eignoschaft So in buntnusse mit vns sind / Ie vnd solich sach als vnd kouff erfordrnt oder
gemant sind / in keinnen weg vntz jetz uff diss zit{1} dz die von switz nuw lantlut zu jen genomen hand / durch deer
F094-005,03 selben nuwen lantlutt{1} willen / habend sy an vns erfordret vnd an vns begert denselben kouff ze
lassen / nach jren willen / wie
Referenzkorpus Frühneuhochdeutsch 1.0.1 (https://linguistics.rub.de/ref/) 12
F094: Edlibach Chronik Modernisierter Lesetext
F094-005,04 wol sy gewust hand dz dieselben jr lantlut ein teil vnssere totliche sigint warend / vns jn offnen
kriegen mit vns stundent die andren ein teil jr lantlut sich in somlicher masse gen vns gehalten hand / dz wir nut schuldig
warend vnd noch sind jnnen kein kouff ze lassend wenig noch uil in die heim weg / won sy ein rechter urhab vnd ein
anfang gwessen sind / aller der vnfruntz
F094-005,05 schauft / So wir die von zurich vnd die von switz miteinanderen gehept hand / vnd noch teglich
bruchend / vnd sittenmal vnd nun Vnsser fordren von jro vordren solichs versuchens gantz vberhept gewessen sind / So
hettind wir wol getruwt / si hettend sich daran wol lassen benugen / dz wir vns gen jnnen mit kouffen alle zit be
F094-005,06 scheidenlich gehalten hand / vnd were jnnen die gut fruntzschaufft So wir vnd vnssren altfordren
miteinandren gehept hand lieber gwessen den die nuwen lantlut{1} won dz wir vnssern vinden so nut wol an vns gethan
hand / schuldig oder pflichtig sigend kouff ze geben / meinend wir ie / dz jemen dz beduncken solle der in der welt lept /
darzu so habend die von switz von vns gantzen kouff noch nie vermitten / den da es jn offnem vnffriden stund zwuschend
jnnen vnd vns / vntz vff diss zit gar kurtzlich / darzu vns sunderliche not mangel vnd gebrest getrungen vnd bracht hat
/ dz land kundig ist vnsser gantzen gemeind / vnd habend daran kein mutwillen getriben Ven wie die von switz mit uil
fruntzschaft vm vns verdienet{1} hand / zu disser zit / hettend wir den kern gehept vff vnssren merckten / als andre jar
/ wir weltind vns noch den jn der sach gehalten han / dz war getruwet hettind / des gelinpf vnd ere ze haben / darzu ist
vns kouff ab geschlagen von dennen die ver
F094-005,07 bunden sind vns vnuerdingten kouff lassen zu ze gand / so sigend wir doch den von Switz / noch
andren eignossen / vs genomen den von bern nut schuldig noch verbunden / deheinnen kouff ze gebend / vnd als wir
jnnen kouff ab geschlagen hand jn vnsser stat / von noturft vnd deheinnens andren mutwillens wegen / als uor stant /
So habend wir jnnen doch gunnen wz sy kouftend usserthalb vnsser stat{1} vnd gerichten / durch ze furen / als den dz
an jm selber ist / daran si billich ein benugen hettind gehept jn dissen hertten louffen / vnd vns furer nut ersucht / 7c
Item die funft sach so begriffet der artigel gar wit{1} als wir den vor vns hand / vnd jnn verstand dz wir den von switz
den eignossen vnd allen den jren / kouff soltind laussen zu gan zu allen zitten / won in den wortten kouff lassen zu gan
wussend wir nut / wz sy welliind begriffen / oder wz ir meinung ist / den sy mochtend darin zuchen allerleig / So man
kouft oder verkouft / als korn win vnd ander ding / So ist doch lantkundig offen vnd kuntlich wie wir ordnungen vnd
satzungen gehalten hand vnd uor uil jaren E wir in die bund komen sind / als von vns wegen satzungen vnd ordnungen
gemacht hand / vnd alle zitt gehalten / gegen vns vnd den vnsren / vnd mencklichem fromdem Ven heimschen / vnd
darinn nie nieman vs gnomen sind 7c Ouch daby beliben vnuersuocht / von mencklichem von sollichen satzungen vnd
ordnungen wir gantz werind / solt der artickel in kreften bestan / dz doch ein gantz zurstorung wer vnsser statt / vnsers
zurichsews vnd einnes gemeinnen nutzes / daruor wir ob got wil sin wellend / mit der hilff gotz so fier vns lib vnd gut
gelangen mag / were Ioch aber der artickel mut witter ze verstand / den vmassig ding noch dennocht meinnend wir
darinn vnuerdinget vnd vnuer
F094-005,08 bunden ze sind / als wir ouch von alter sind har komen / denn solt es sich machen dauor got sig dz
wir mit deheinnem ort / der eignoss
F094-005,09 schauft oder den jren zu deheinner vnfruntzschaft hienach jemeer kamend oder komen soltind / als
wir jetz mit den von switz komen sind / So werend wir noch den verbunden denselben so also in vnsser vnfruntzschafft
sind kouff lassen zu gand dz doch ein vngehorte sach ist vnd nut billich wer / dz meinen sinnen figind spissen solt als
sinen frund des aber wir schuldig werind nach deß artickes sag vnbilich als vns bedunckt 7c Item die Sechst sach so
berurt artickel vnsser stat frigheit / ordnung vnd satzung in alle weg dz die also dadurch geschwechret / vnd gantz nider
getruckt wurdint / solt er bestan / als wir ein richstat nie gewessen werrind / noch dehein frigheit nie gehept hettind
vnd won nun lantkundig offen vnd kuntlich ist / dz kein richstat in der welt Jr frigheit vnd pryuilega so si hant von dem
romschen rich an de
F094-005,10 heinnen Enden berechtigen sol noch mag / nach keisserlichem rechten den uor einnem romschen
keisser oder kung / oder da sy dz hin wissend darum so getruwend wir nut / dz wir vm vnsser frigheit / vor jemend in
der welt rechten sollend oder verbunden sigend ze rechten den vor dem danen den die frigheit langent / vnd har ruret /
des wir ouch nie niemet vor gwessen sind besunder das allwegen das follenklich gebotten hand / nach aller noturft / won
wir ge
F094-005,11 truwend dz vns in der sach recht solle sin / dz allen richstetten vntzhar recht gessen vnd noch ist
/ vnd sollend fureer von niemen getrengt werden / vnd uil minder von den die unsser eignossen sind vnd verbunden
sind vns ze schirmen vnd ze hanthaben wider alle die so vns an sollichen vnssren frigheitten bekrencken oder bekumbren
weltend / den von andren lutten 7c Item die sibent sach soltind wir dan bi dem artickel beliben als er an im selber ist /
So werend wir von der manung / die wir vnsren eig
F094-005,12 nossen gethan hand / namlich von lutzern vre von vnder walden es vnd nid dem kern wald / vnd von
zug / darinne gar eigenlich begriffen ist dz wir si gemant habint jr eiden / dz sy vns schirmend vnd hanthabint vor den
von switz dz wir bin vnsser statt recht frigheitt ehafti vnd alter gutter gewonheit beliben mugint / als den dieselb manung
gar ordenlichen vnd gruntlicher uff den geswornen buntbrieff gesetz ist / nun habend wir dyn manung getan vor der
berednusse / Sind ouch dauon noch nie gestanden in kein weg vnd hand ouch nut willen dauon ze stan / besunder daruff
kreftlich vnd uestenklich ze beliben won nun die berednusse gantz wider die manung / vnd aber die manung vff den
Referenzkorpus Frühneuhochdeutsch 1.0.1 (https://linguistics.rub.de/ref/) 13
F094: Edlibach Chronik Modernisierter Lesetext
geschwornen buntbrieff gesetz vnd ouch die manung vor gangen ist / vor der berednusse darum getruwend wir vnssren
lieben eignossen / Sy gangind der manung nach / vnd nut der bered
F094-005,13 nusse / vnd beschirmend vns nach der manung sag / dz vns kein getrang von jnnen beschache nit
dz si die sigind / die vns vnsser stat recht vnd frigheit / ab brachint vnd schwechint / wen sy anders verstand wz vns
daran gelegen ist 7c / Vnd vm die op geschribnen sachen vnd ouch ander die wir wol darin ziechen mochtind so hoffend
vnd getruwend wir gentzlich dz niemen beduncken soll / dz wir schuldig sigind somlicher berednuisse So also von der
eignossen botten beschechen ist nach ze gand / nach
F094-005,14 dem vnd mencklich wol verstan mag / wz vns daruff vnd dar
F094-005,15 an gelegen ist / aber darumb dz niemen gedencke dz wir darinn deheinnen argen uffsatz suchind /
oder jemen wellind trengen von dem sinnen / jn keinnen weg / Sunder gern wir bin dem vnsren belibend / als wir von
alter har komen sind / so begerend wir nut anders den dz man vns beliben lasse bin vnsser statt rechtung gewonheitt
vnd altem harkomen / ouch nu ersucht als wir je vnd ie vom anfang der bunden komen vnd beliben sind vntz bishar / So
getruwend wir dz wir vns mit kouffen gen allen vnssren eignossen je nach gelegen
F094-005,16 heit der louffen / so fruntlich halten wellind / dz es vns vnuerwissen
F094-005,17 lichen sige / nachdem als si sich den ouch gen vns fruntlich vnd
F094-005,18 gutlich erzougent / den wer vns vnder der eignoschauft fruntz
F094-005,19 schauft vnd liebe erzougt / dem wellend wir desglichen hin widervm ouch tun fur vnd nut hinder /
doch nut fur vnd vss genomen wortten dz wir darinne gantz vnuerdingt vnd vnuerbunden sigend gegen mencklichem /
den wir habend nie meinen in der eignoschaft deheinnen kouff ab gesetz / won von rechter redlicher sach wegen / als sich
dz den ie hiesch nach gelegenheit der sach / wie wol wir vnser stat frigheit / bruchen mugend / vnsser gemeind ze nutz /
vnd niemen anders wir weltend ouch hut by tag mit mutwillen vnd gefard / jemen vngern dehein kouff ab schlachen an
redlich vrsach vnd sunderbar dennen die zu vns verbunden sind / vnd vns fruntzschafft vnd gutz erzougend / es wer den
dz es vm vns gar groblich ver
F094-005,20 diennet wurd / als ietz zu disser zitt / beschachen ist von den von switz vnd den jren / vnd damit sig
vnsser der von zurich antwort be
F094-005,21 slossen uff die fier artickel nach dem aller kurtzesten 7c So dem nach der von switz ansprechung hand
wir die von zurich ettwen mengen artigel vnd stuckt wyder die von switz ouch fur
F094-005,22 bracht / dero ein teil hienach geschriben stand / dz erst wie dz dieselben von switz einnen nuwen zol
habint vff gesetz dardurch sy vnd die jren / vber alt herkomen getrengt werdint / denselben zol die von switz gen ettlichen
andren lutten habind ab gelassen begeerend wir von zurich vns ouch damit vnbekumbret ze lassen / dz stuck habend
die von Switz also verantwortt / dz war sig dz in Jren landen an etlichen enden / gar vnubig weg sigind gwesse die nach
fromden vnd lantlutten gelegenheit / noturftig werend ze besren / habint ouch darum / an solichen enden einnen zoll
von gnaden wegen vnssers aller gnadigosten heeren des romschen keissers dazemal kungs vff gesetzt / getruwend dz ouch
mit recht wol tun mogen / darzu habent die von zurich Ouch zoll des
F094-005,23 gelich uff gesetzt namlich den si ze etlichen jn ir statt uff nemend / den habint si nun beswert vnd
nement denselben zoll vff dem land uff / dardurch si vnd die jren Ouch getrengt werdint Vff diss stuck so hat sich ein
rat von bern Vnd der eignossen botten eintrechtig vndeeret / also hat dewederteil einnen nuwen zoll uff gesetzt / oder
beschwerung gethan / anders den si bedersit jn die bunt hand bracht dz sollend si gegen ein andren ab tun 7c / It{1}
der von zurich red vff den ersten artickel jro klag 7c Item dz stuck sprechend wir die von zurich also dz wir gefrigt von
romschen keisren vnd kungen dz niemen dieheinnen nuwen zol uff si noch die jren setzen solle / dawider aber die von
switz getan habint / als si selber bekennent jn jr red / dz si den zol nuwlich uff gesetzt / vnd andren lutten an vns ab
gelassen / darumb getruwent wir von zurich / derselb jr zoll solle gantz ab sin / won er wider vnsser frigheit ist / die wir
doch for der von switz fryheitt vm den zoll gehept hand derzu getruwend wir nut / dz si deheinnen nuwen zoll oder anders
/ dz vor in vnsser statt nie gewessen sig uff si gesetzt habint / vindet es sich aber mit warheit / wz den darvm billich ist
den wellen wir ouch getrulich nach gan 7c Das ander stuck in der von zurich klag wider die von switz 7c Item dz ander
stuck klagend wir die von zurich wie dz die von switz die herschaft vtznang habint verpfant vber dz wir gut recht zu der
herlikeit meinnent ze haben / Sprechend die von switz dz die heren den die eignoschaft zu gehort jnnen die herschaft
habint versetzt / also getruwend ouch si daby ze belibend / daruff hat man sich aber vnderret{1} Sittenmal vnd vormallen
durch from wisselutt / darum ist gesprochen dabi lasset man ouch das be
F094-005,24 stan / were aber dz / das die von zurich / die opt genantten von Switz / nut woltind klegt vberheben
/ Mogend si dieselben von Switz fur nemen / an den enden da dz billich ist{1} 7c / Item der uon zurich antwort uff dz
ander stuck in dem nottel begriffen So si wider die von switz hant getan 7c / Item daruff ist der von zurich antwortt / dz
jnnen nut wussend sig dz jeman vm die herschauft vtznach je gesprochen hab / dz si berur / won si sind vm die herlikeitt
vff niemen komen werder zu der nime / noch jm rechten // wol ist ein spruch beschechen von der eignossen botten vm
dz lantrecht / dz si ze switz an sich genomen hand / vnd ist darin die herlikeit / mit bedingten wortten vss gesetzt /
nun ist der von switz botzschauft dazemal ze meigenfeld gesin / dz vns vtznach vergaubet ward / von frow elsbetten von
Togenburg die dz eigenlich ver
F094-005,25 namend darnach habend wir jnnen / dz durch vnsser botten kunt getan Jn jren rat gen Switz / vnd
Referenzkorpus Frühneuhochdeutsch 1.0.1 (https://linguistics.rub.de/ref/) 14
F094: Edlibach Chronik Modernisierter Lesetext
uber dz sy si ze lantluten darnach erst genomen hand so habent si sich daran nut lassen be
F094-005,26 nugen / Sunder die herschaft verpfant{1} von dennen die sich erben nement / deß von toggenburg //
vnd sich doch mit recht noch me er
F094-005,27 funden hat{1} dz si erben sigind oder sig sullind / denn so uil als si die herschaft kopft hand / vor der
vorgenantten frow elsbetten von toggenburg die vns abeer utznach vor geben hat{1} als wir dz in dem andren artickel vff
der von switz klag dauor gesetz hand / darzu ist den von switz noch hut bin tag wol ze wussen / dz die sach jm rechten
hanget vor vnsrem aller gnadigosten heern dem romschen kung als vm dess von togenburg erb / der jnnen ouch me
den ein mal gebotten haut / somlich erb vnd gut / nut nacher ze innen ze ziechen wie wol si dz verachtot hand / vnd
vm sollichs so getruwend wir noch hut bin tag si sollint zu der pfandschaft kein recht han / Sunder davon gantz stan
Sidmallen vns die herschaft vormallen vergaubet wz vntz zu der zitt / dz sich finde / wer recht darzu habe / wem denn die
herlikeit von rechtz wegen zu gehort oder mit recht zu gesprochen wirt / der geniesse des so mer dz zimlich vnd billich
sige / darwider wir nie gewessen sind / vnd noch vngern sin weltint wie die von zurich aber zu den von switz klagend 7c
Item so denn fridrichs von hunwil lutten wegen / der von Zurich burger klagend sich die von zurich dz die von switz sin
lut die in sinnen kleinnen vnd obren gerichten der von zurich sind gesessen / habint ze lantlutten genomen / getruwend
dz sy die von handen sollend lassen / darwider die von switz sprechend dz jnnen vm die sach eigenlich nut ze wussen sig
/ si wellend sich gern darum erfaren vnd wie si dz erfindint wellint sy gern antwortten / vff dz stuckt ist ouch geratten
/ wz lutten in deß von hunwill nidren vnd aber in der von zurich obren vnd hochen gerichten sind gesassen die dem
von togenburg in eigenschauft nut Zu gehorend vnd doch der von switz lantlut worden sind / die solend si ledig lassen /
weliche aber des von toggenburg eigen werend vnd ouch ze switz lantlut sind worden / die mogend ouch den von switz
also beliben / der von zurich antwort uff dz drit stuck / It{1} daruff redent die von zurich wie darumb gesprochen ist daby
lassend si es beliben / vnd so uil mer / dz si getruwend wer in fridrichs von hinwil kleinnen vnd in jrren hochen gerichten
sige der deß von togenburg eigen gwessen vnd der von switz lantman sig vnd der von switz lantman sig worden / der
sole noch den sweren den hochen vnd kleinnen gerichten gehorsam ze sind nach dem vnd die gericht sind har komen /
diewille vnd er dajnne sitz / also daß es in / der von switz lantrecht nit schirmen sollen / Item dz letz stuck in dem notel
begriffen in der von zurich klag 7c / It{1} zuletzst hand die von zurich erouffnet / wie dz einnem knecht der jnnen zu
gehort / Etwes korns in der march sige ab geschniten vnd hin gefurt / vneruolget des rechten Sunder darumb dz alzut
dasolbs gesessen sig / daruff sprechend die von switz dz si der sach ouch nut mercklich sigen vnderwist vnd habint ouch
uormallen dauon nutz vernomen / wellend das ouch an die jren bringen / da hant sich aber die botten vnd ein ratt von
bern vnderret / erfint es sich das dem knecht sin korn ist geschnitten vnd hin gefurt / dz man den demselben knecht
/ sin korn wider keren solle / vnd bin dem sinnen es sige erbgut oder handlechen lassen beliben 7c Item uff das stuck
antwurtent die von zurich ist dz den jren be
F094-005,28 kerung beschicht jn dermasse als si dz in jr klag gesetz hand / So wel si wol benugen / vnd wend dz
lassen uallen durch der eignossen vnd durch des besten willen / wiewol der freffel billich gestraft wurd der an den jren
gange ist / Beschache dem knecht nut bekerung So wellend si jr recht darumb veer
F094-005,29 jnnen haben vnd dem weschel nach gan den der von switz lut{1} Item als man zalt von der geburt
Cristus vnsser lieben heren M cccceterao lxxvij jar vff suntag nachst vor dem zwolften tag kamend die Tutschen
puntgnossen mit viij oder X Mo mannen ze ross vnd fussen vnd zugend also mit etlichen frantzsosen vnd luttringschen
walchen gegen dem hertzog von brugund / vnd als dz der brugunsch hertzog jnnen ward zog er jnnen engegen an einnen
graben den er gemacht hatt vnd darin wasser wasß vnd hat also Einnen grossen fortel ni genomen vnd sin ordnung mit
buchssen vnd allem zuge zü gerust vnd sin fußfolck dz fur xv%M man geschetz wz zu den buschsen gestelt / vnd hielt
er mit sinnem Reissigem zug mit xxx tussend pferitt darhinder / vnd als die puntgnossen somlichen sin grossen forttel
erfurend / namend sy jren forttel vnd zugend ze besitz vnd griffend jn an jn der mitte / also dz sy nut gegen den grabnen
vnd buchssen kamend / vnd als sy nun nebent sin her kamend vnd sy mit den buchsen nut erreichen kond / luffend
etliche der ringsten von der eignossen knacht zu den buchssen vnd er
F094-005,30 stachend die buchssenmeister alle zu tod / also wolt der reisig zug jren forttel nut uff geben / vnd
warttend sich manlich als sy aber die tutschen so ernschlichen sachend uff sy yllen vnd trucken / fiengend sy an ze
fluchen / vnd fluchend alle so fast vnd sy mochtend vnd also jltend jnnen die eignossen nach vnd erslugend jren bin funff
tussend etliche sagent mer etliche minder vnd gewunnend die wagenburg vnd wz darjnne von wz nut uss genomen mit
allen panren vnd fenlinen vnd darzu bin lxv slangenbuchsen vnd dry grosß houptbuchsen vnd ob hunder hagenbuchsen
vnd sust uil gutz vnd verlurend die puntgnossen nut mer den xxx knecht die von frunden erstochen wurdent nut von
finden vnd dz beschach dz sy nun blundren woltend / e / vnd die schlacht beschach vnd fieng die slacht an uff den opt
geschribnen Suntag zwuschend eim vnd zweigen nach mittage vnd wertt biss in die nacht / vnd jagte man jnnen gar witt
nach vnd wz fil graben vnd gestud dz man jnnen nut fast vil ab illen mocht Sust wer gar uil mer lutz erschlagen worden /
doch so hat deß hertzogen von luttringen grossmotter ein zug zü punttymusß vnd wz vber daß wasser kam dz ward durch
dieselben alle erstochen 7c Diss sind die heren so erslagen sind vor nansse 7c / It{1} der hertzog karlus von brugund 7c
der racht herr deß kriegs 7c It{1} der her von Byeners 7c It{1} her jacob Baliat Cappitany vß lampartten It{1} her fridrich
von flors 7c Vnd sust uil heren der namen man nut weist / 7c So sind diss die heren so geffangen sind an dem stritt vor
nansse 7c It{1} der richgraff von nassow 7c von beda / It{1} der her von sammary It{1} her anthony bed baschart von
Referenzkorpus Frühneuhochdeutsch 1.0.1 (https://linguistics.rub.de/ref/) 15
F094: Edlibach Chronik Modernisierter Lesetext
brugund 7c It{1} her bademoin Item der her von nuwenburg 7c Item der her von Croy 7c Item der her von Fontena 7c
Item her joss jolin von albin Cappiteny von napols 7c / It{1} der her von zschansonan 7c Item zschan montschatyn 7c
/ It{1} vnd sust ob jco heren frigen graffen Rittren vnd knachten der namen ouch niemen weist ze nemen 7c Wie der
hertzog von brugund zu nanse bestattnet / ward 7c vnd als nun der brugnusch hertzog mit vil libss vnd gut verloren hat
vnd jetz nansse ze dem andren mal En schutz von worden von den eignossen / ist nut zwiffel zu haben den dz da grosse
frond jm hertzog von luttr
F094-005,31 ingen vnd allen den sinnen wz demnach ward der hertzog von luttringen mit den sinnen zu ratt den
hertzog karlus erlichen zu bestattnen als den beschach vnd liess jm ein gehowens steinnin koschlich grab machen vnd
den hertzogen von brugund darjn zu legen zu einnem ewigen zeichen / also zugend alle puntgnossen demnach wider
hein vnd ward jnnen allen der sold vom opt genantten hertzog von luttringen erlichen mach geschickt jn alle ortt vnd
mencklichen bezalt vnd vss gericht 7c / It{1} demnach so sind die uss oberbrugund komen vnd sind zurich lange zitt an
eim wirt gelegen vnd be
F094-005,32 gertt an gemein eignossen sy furbass jn jrem schirm ze behalte vnd grosses gutt den eignossen darum
an gebotten 7c It{1} dessglichen so sind die sofonger ouch kommen vnd ouch frid vnd richtung begert ab gemein
eignossen 7c / It{1} demnach so sind uil tagen geleitt jn vnsser stat zurich von fursten vnd heren vnd am lesten ist komen
deß kungs von franckrich treffenlichen botzschafft vnd begertt jnnen jn namen jrs heren deß kungs dz ober
F094-005,33 brugund zu kouffen gen darum so welle er jnnen gen ijc tussend rinscher guldin / vnd somliche bitt
so nun die botten deß kungs gethan hand / sind jnnen die eig
F094-005,34 nossen ze willen worden vnd dzselbe land vm ijc tussend g{1} dem kung lassen verfolgen / nach jnhalt
deß kouffbrieffs darvm versiglot{1} 7c It{1} So sind ouch die von sofony von genff lossen vnd andry stett nach jnhalt der
ersten bericht{1} da mit vnd sy widervm zu der watt jn kouffwiss kommen Sind nach lutt vnd sag jr kouffbrieffen so sy
den von Eignossen jn habend 7c / als der hertzog von meilland uff sant steffens tag erstochen ward 7c / ano donij M
cccceterao lxxvij jar vff den opt genantten helgen dryer kung tag ward der hertzog von meilland er
F094-006,01 stochen von etlichen sinner retten vnd burgren jn sant steffen kirchen vnd dz wz ursach / Es begabe
sich dz der opt genant furst vnd her von meillen demselben der jn erstach ein propstig zugesagt hat wen die ledig wurde
eim sinner frunden zu geben / vnd da nun dieselb bropstig ledig ward hielt der hertzog nut Sim burger dz er jm zu geseit
hat vnd verlech nun die pfrund einnem andren / daß vernam nun der burger vnd gieng zu dem hertzog von meilland
/ vnd ward mit dem hertzog von der pfrund wegen reden vnd wz nun zornnig also begabe es sich dz der hertzog ouch
erzurnt ward vnd rett zu jm hab ich dir die pfrund zu gesagt vnd hab deß gewalt ghept so habe jch gewalt die dir wider
ze nemen vnd Einnem andren zu lichen vnd dz ich bass rede so hab ich doch noch den gewalt wol dich an einnen ast zu
knupffen lassen vnd dich erhencken Rett der burger den tag lasse mich gott numer geleben dz das beschach / vnd gieng
damit vom hertzog von meilland uss dem kastel mit betruptten hertzen 7c nun ist zu wussen dz disser burger rich vnd
mechtig an gewalt vnd gutt wz vnd fast wol gefruntt von Edlen vnd vnedlem der gieng nun zu einnem grauffen vnd sust
iiij siner frunden vnd gesellen vnd klagte jnnen disse sach so jm von dem hertzogen begegnot wz / da dz sinne frund
verhorttent schwurend sy alle Sechs eid zu gott vnd den helgen disse sach am herzog von meilland numer vngerochen zu
lassen vnd solte disse Sach jr aller sach sin vnd schicktend danach einnem Scharer der liesse jnnen allen also tattend sy dz
blut alles jn ein geschir vnd mistlotend dz vndereinandren vnd tranck da der grauff vnd der burger deßglichen die andren
fier dz blutt vnd solte diss also ein zeichen sin der fruntzschaft dz sy bin einandren tott vnd lebindig bliben weltend ane
ab tretten 7c / It{1} da nun diss beschach wurdent sy zu ratt dz sy die sach uff der helgen dryer kung tag wie ob stat
folfuren weltend So wurde r der hertzog von meillen nach siner alten ge
F094-006,02 wonheitt den barffossen sin jarliches opffer bringen vnd werend sin also uff den tag gewuß dz er nut
jm kastel wurd bliben disser ratt gefiel nun jnn allen also rustend sy sich mit gar fil knechten ettlicher hat ob x knachten
etlicher myender ettlicher mer vnd staltend sich uff den opt gemelten tag jn dz munster vnd nach dem anslag so kam der
hertzog vnd hatt kein harnisch nut an jm als er aber formals mer hatt vnd gieng durch sine find an schaden vnd stalte
sych jn einnen stul Vnd da er nun also stand vnd mess wil horen so kumpt der burger freffenlich gegen dem hertzog von
meilland gan vnd trugt ein brieff jnn sinner hand jeder man weich dem burger vnd meint mencklich er welte sust etwz
ernschliches mit dem fursten reden vnd der hertzog selbs den der burger sust fast gewaltig wz vnd da er zu jm kumpt butt
er den brieff dem hertzogen vnd mit der andren hand zuckt er von leder vnd stach den hertzog vnden bim gemechten jn
also schreig der hertzog von meilland O grimer tod ich bin erstochen von stunden an stachend die andren v ouch jn jnn
also starb er jn der kilchen vnd dz ersachend nun sinne dienner vnd zucktend von leder vnd erstachend den burger an
frischer tatt die andren wurdent alle gefangen vnd ubel gemarttrett doch so kament die knacht fast darvon dan sy nutz
vm diss sachen wustend so mochtend sy nut zu fechten komen also totte man die funff am letsten ouch vnd demnach
Schlug man jnnen jr kopff ab vnd stackte sy zu einen turn uff dem brobet an issinen stangen hinussz dz sy mencklichen
sechen mocht 7c / It{1} vngefarlich darnach jnn xiiij tagen starb ouch der pfallentgrauff bin rin hertzog ludwig 7c von
dem burgrecht so min heren von zurich mit den von bern / lutzern / sollontor vnd friburg gemacht hand merck furer In
dem namen der helgen hochen druyualtikeitt gott
F094-006,03 uatter sun vnd helger geistes animan wir der burger
F094-006,04 meister der rat vnd die zweighundert / der grossratt vnd die gantzen gemeinde der stat zurich 7c jn
Referenzkorpus Frühneuhochdeutsch 1.0.1 (https://linguistics.rub.de/ref/) 16
F094: Edlibach Chronik Modernisierter Lesetext
costentzer bistum bekennend offenlich vnd thund kund mencklichem die dissen gegewirttigen brieff sechend oder horend
lessen jetz vnd nachmallen / dz wir mit gutter besintter volbe
F094-006,05 trachtunge vnd einhelligem ratt / vorab zu lob vnd eren dem helgen Romschen riche vns selber vnd
vnser statt zurich ewigen nachkommen / zu trost nutz vnd fromen / vnd zu gutt gemeinner eignoschaft / damit wir den
den fromen fursichtigen vnd wissen schulthes vnd ratten gemeinlichen burgren ze bern lutzern sollontur vnd friburg jn
ochtland vnsren besundren gar gutten frunden vnd truwen lieben Eidgenossen / vnd sy vnss gewant sind / dieselben
schulthess ratt vnd gantz gemeinden / als uor vnd darzu jr ewig nachkomen / wir zu vnsren getruwen ewigen vnd lieben
mitburgren / vnd in vnsser stat burgrecht gutlichen en
F094-006,06 pfachent / als wir den deß nach derselben vnser statt burgrecht zurich frigheitt vnd gutten gewonheit-
ten vnd loblichem allten herkommen / ze thunde macht habent / vnd jn vnsseren ewigen geschwornnen punden jetlicher
statt vnd yetlichem lande jr burgren vnd lantlutten halb ze
F094-006,07 thunde vorbehalten ist / Enpfachend vnd nemend sy wussenlichen zu vnsrem rechten / vnd ewigen
mitt
F094-006,08 burgren / also vnd mit söllichem rechten vnd gedingen dz wir vnd vnsser stat zurich ewig nachkomen
/ die jren vnd dz jr / nun von disß hin ewenklich / wen vnd als dick dz zu schulden kumpt / als ander vnsser eignossen
burger / vnd mitbürger / mit gantzen gutten truwen / schutzen schirmen vnd hanthaben sollend vnd wellend nach jrem
vnd vnsrem nutz lob vnd ere 7c vnd wz wir nun furbaß hin / burgrechten oder lantrechten mit wem dz were an vnss
namend / dz doch diss burgrecht / Denselben vor gan soll / ann alle hindernis geferde vnd arglist / harjnne gantz uss
gescheiden / vnd vermitten vnd deß alles zu warem festen vrkund so habend wir denselben vnsren getruwen vnd lieben
eignossen vnd mitburgren von bern lutzern solontur vnd friburg jn ochtland / vnd jr stetten ewigen nachkomen dissen
brieff mit vnsser statt jnsigel versiglett har
F094-006,09 an gehenckt der geben ist uf frittag der geben vor sant vrbans tag ano doni M cccceterao lxxvij jar /
It{1} da nun disse richtung vnd burgerschaft vernamend die lender wurdent sy fast vnruwig vnd meinttend dz disß jnnen
zu tratz vnd leid beschachen were vnd besunder wurdent sy fast zornig vber die von lutzern / vnd meint
F094-006,10 tend nut dz sy macht nach kraft hettend somliche burg
F094-006,11 recht mit jemmen zu machen ane jr wussen / vnd willen nach lutt vnd sag jren punden so sy dan
zusamen hand vnd ward gar uil von dissen dingen gerett / also rittend die lender zu den funffe stetten mer den Ein mall
/ ee / man sy horen wolte / vnd tribend doch diss als lang biss ein tag darvm an gesetzet ward / also uff dem tag nam
man die sach fur vnd ward die abredung also gemacht dz die ob genempten v stett von burgrecht ab stan soltend vnd wz
furer von land vnd lutten gemein eignossen gewunnent daran soltend sollontor vnd friburg ouch teillung haben wz aber
an barschaft vnd farender hab ge
F094-006,12 wunnen wurd dzselbe solte man teillen nach fille der lutten vnd nut nach den orttren disse richtung
namend die / v / stett vnd / v / lender gutlichen uff vnd stundent also von jr bett wegen von burgrecht ab 7c anno doni
M cccceterao lxxvij Iar uff Sant kattrinnen tag wz gar ein grosser tag zurich von fursten vnd heren botten von straspurg
basser collmer vn schletzstat vnd von allen ortten der eignoschaft vnd wz den jn dem grossen pund wz vnd tagot man fast
nun von der brugunschen wegen die dem ouch zwen Erlich Ritter zum tag gesant hattend vnd wertt derselbe tag xiiij tag
aneinandren 7c vnd ward also ein andren tag an gesetz vff der helgen dry kungen tag nachst koment / vnd uff sant steffens
tag jm ob gemelt{1} jar da ward hertzog galiatz marie pfortzion hertzog zu meillen jn der stat zu meilland von den sinnen
jn dem munster zu sant steffen erstochen 7c wie dan hieuor ouch geschriben ist{1} 7c Von dem grossen tag der zurich
was 7c anno donij M cccceterao lxxviij jar da wz der großtag Zurich vff denselben tag schickt der kung von franckrich
sine treffenliche Rattzbotten / vnd kam ouch hertzog reinhart von luttringen jn eigner parson mit drissig pferden so
kam ouch hertzog sigmunds treffenliche ratte namlich hiltbrand rasp her marquart von schellenberg Ritter her antone
geissberg hanss lantz vnd hanß bruchle mit fiertzig pferden So kamend ouch die brugunschen mit vil pferden / Es kam
ouch deß bischoffs vnd der statt straßburg deß bischoffs vnd der stat bassel treffenliche ratzbotten So kamend kollenr
vnd sletzstat / deßglichen aber aller eignossen botten vnd wz jnn grossen pund was / so kamend sust fil Erberer lutten jn
botzschaft wiß die dem pund nutz warend von fursten vnd heren von von lendren vnd stetten dahin geschickt also wz
es als ein grosser tag dz es Zurich bin manßtencken nie Mer gesechen wz worden / also wert derselb tag dry wuchen ye
man zurreitt / vnd fieng an jn dem ob gent jar uff mentag nach dem zwolften tag 7c / vnd galt ein frischen rackholter
vogel gern ij ß vnd etlicher mer 7c / vnd warend alle ding tur vnd nut wolfel 7c vnd galt eien eimer wim von selben jar
gewachsen viiij {2} von zapffen den nament min herren zu verschencken den fromden lutten 7c Von dem span So vnsser
eignossen von vre mit der herttzogin von meiland gewunnet{1} 7c / deer erhub sich jm lxxviij jar als hernach statt 7c Ich
uernim warlichen also dz der frowen von meilland lut so den an dz tal liffinen stossend etwz buwholtz es notur
F094-006,13 ftig werend zu etlichen buwen vnd furend dennach jn Einnen kestinenwald nachst bin liffinen gelegen
vnd huwent da als jn dem jren etwen mengen kestinenboum in der dz vernamend nun die von liffinen vnd warend zornig
vber der frowen von meilland lutt vnd rettend die weld gehorttend nut jnnen zu / besunder dem land oder tal liffinen dar
wider die meillandischen Rettent sy hettend die kesten
F094-006,14 boum uff dem jren vnd jn jren welden gehowen vnd nut vff der von liffinen bietten oder jn jren welden
besunder so weren die weld daruff sy den die kestenboum gehowen hetten jren vnd von alter har jn dz hertzogthum gan
Referenzkorpus Frühneuhochdeutsch 1.0.1 (https://linguistics.rub.de/ref/) 17
F094: Edlibach Chronik Modernisierter Lesetext
meilland ge
F094-006,15 hortt{1} 7c deßglichen die uorgenanten von liffinen meinttend somliches so den die von meilland
rettend nut mit der warheitt fur zu bringen vnd also wolt jetliche party recht haben vnd gewunnend also nid vnd hasß
zusammen Vnd also furend die von liffinen zu vnsren eignossen von ure vnd klagtend jnnen disß sach vnd machtend
ouch die sach grosß vnd dz ich hie nun uil schribenß erspar So kame es dar zu dz sy sich der sach so uil beludent vnd der
frowen von meilland jr absagung tattend vnd luffend fil junger gesellen uss dem land vre dennen von liffinen zu hilff diss
alles vernamend nun die eignossen vnd satztend tag zwuschen der hertzoginen vnd den von vre gan kur mer den einnen
aber die von ure woltend nut jr willen jn die sach gen dz man sy richte vnd mustens also vngeschaffet alle eignossen von
kur wiewol etliche sagend dass die frow von meillen fast ungern wider die eignossen ted man seitt furwar dz sy begertt
Einss vndersgangs jn jrem costen den zu thun uff den welden so den die kestenboum jn gehowen werend / vnd funt sich
den dz die weld nut deß wirdigen stift zu meiland werend vnd jn jren hochen vnd nidren gerichten vnd bietten legint
so solte die sach uff gemeinnen eignossen stan vnd wz sy sich den vm die boum bekanttend dem welte sy getrullich
nach gan vnd den von ure die boum fast gern bezallen 7c Fund sich aber dz die weld jr wernd darine den die jren die
kestenboum jn gehowen hettend hofte sy wol / man rette mit den von vre sy vnbekumbrot an dem jren zu lassen / aber
es moch nut sin besunder manttend die von vre alle eignossen vm hilff vnd bystand wider die ob genantten hertzoginen
von meilland deß nun gemein eignossen nacher vnd noch uff den huttigen tag groblichen engeltens an dem zol so den
die vnsren zolfrig vsß vnsren landen furend vntz gan Meilland an der stat graben wie den dz capittel wist vnd seit Das da
geben ward vff vnsser lieben frowen anbint Im ogsten anno dony Mo cccceterao lxvj jar / Vnd nach der manung so den
vnssre eignossen von ure gethan hattend Rustend sich min heren von zurich mit Mo manen vnd zugend dennen von ure
so den am ersten uss zogen warent nach mit vnsser statt fenlin vnd wz deß zugs hoptman aber her hauss waldman also
zog da minnen heren vnd den von vre die andren ortter nach / also gienge es nutt allen gesellen wol den jren wol ob lx
knechten von einner lowinen vm kamend jm gotthartt mit sein
F094-006,16 rossen vnd wz sy hatten vnd als nun alle ortter an der monssbrugen zusamen kamentt machtend sy jr
ordnung vnd wurden ze ratt furer gan bellentz zu Zuchen vnd als sy nun vnwitt von bellentz kament hattend sich etliche
Reissige lampparten haruss von bellentz gelassen vnd woltend die tutschen beschetzen also vngefarlichen begegnotend
jnnen die eignossen vnd satztend nun an die lamparter Vnd jagtend jnnen die eignossen nach vntz fur bellentz an dz tor /
also trucktend jnnen die fussknecht ouch nach vnd ge
F094-006,17 wunnend jnnen die ringmur zwuschend dem einnen slossz vnd dem berg bin der mouß ab vnd
machtend da durch die mueren ein gross loch dz man wol dar durch mocht karen vnd soumen wie man wolt{1} demnach
lagend etliche roscher knacht an dem stetlin vnd sturm
F094-006,18 pstend dz / vnd ist nut minder werend etliche nut / jm feld vor bellentz gewessen / der den gar uil
gutz dar
F094-006,19 jnnen hattend / vnd uilicht deßselben besorgten dz sy darum werend kommen wo man es mit sturm
erobret hette / So wer bellentz gewunnen worden / der schreig nun einer den hoptman von Zurich an vnd rett erwelte
biderb lutt fur furen vnd vnd bringen / da sprach der hoptman den tag wil ich meiner gleben / dz ich jennen kein bider
F094-006,20 man uerfuren welle vnd sol ouch dz kein biderman mit der warheitt niemer von mir reden also ließ
er vnd mencklichen vom sturem vnd schlugend sich fur bellentz Zu feld 7c vnd als sy nun etliche tag jm feld vor bellentz
lagend / ward es uss der massen kalt dz mencklchen erfruren wolt Vnd wz da ouch grosser mangel an spisß vnd an andren
dingen die man nut soumen mocht vbren gotthart vor schne vnd vnwetter / da wundent die eignossen zu ratt diewill Es
so kalt wer dz niemen wol mochte bliben Ouch mangel an spiß vnd andren dingen wer so solte man dz feld rumen vnd
widervm heim zuchen vnd also ruwen bisß zu ustagen dem ratt ward also gefolget vnd zig edeerman wider heim vnd diss
beschach vm aller helgen tag jm lxx viij jar Vnd als nun die eignossen kamend gan girnisß da wurdent Sy zu ratt dz man
jm dorff girnis zu lantwer soltt lassen ligen / vjco man damit vnd die meillandischen dem land liffinen kein schaden thun
mochte vnd also liesß man da vjco knecht vnd deren wz nun bin / jc / von zurich vnd als die eignossen vss dem land
liffinen vber den gotthart hein zogen warend / begabe es sich dz der cappi
F094-006,21 tony von meilland mitsampt ettlicher sinner landes heren wol bin / xv Mo mannen jm hertzogthum
zu meilland ge
F094-006,22 samlet hatt / vnd hatt nun wol uernomen wie die eignossen dz feld gerumpt hattend vnd sy heim
zogen warend / so hatte er ouch vernommen wie sy vjc knacht Zu girnisß verlassen hattend die da zu gegenwer ligen
soltend vnd ward also mit sinnen landesheren zu ratt die
F094-006,23 selben zu suchen vnd die ze straffen / also machte er zwen huffen vnd zog mit dem einnen huffen dz
er kam von orgent durch dzselb tall mit dem andren zug zog er von bellentz vber die moussbrugen fur dz kloster hinuff
vnd diß beschach nun am morgen fru am zechenden tag nach aller helgen tag Vnd als sy nun zu dem dorff girniß nach
kamend wz es fast starck verbolwercket vnd funden da etlich der eignossen knacht an der wacht die luffend nun jn dz
dorff vnd wacktend die andren alle also luffend jre etliche gantz nacket hinuss zu den bolwercken vnd behubend die mit
gewalt biss sy sich jm dorff gantz an gleittend vnd sich gerustend da versatztend sy die obren wacht vnd bol
F094-006,24 werck mit etlichen knechten die vbrigen wurdent zu ratt dz sy die walchen weltend an griffen /
als beschach / vnd ordnotend die buchssenschutzen an spitz vnd zugend jnn dem Namen gottes gar kecklichen an die
Referenzkorpus Frühneuhochdeutsch 1.0.1 (https://linguistics.rub.de/ref/) 18
F094: Edlibach Chronik Modernisierter Lesetext
lumbarder mit einnem redlich angriff vnd erschussend jren uil den es am selben end eng vnd stotzig den berg zum
klosterlin ab ist / vnd dz fuoßfolck mer fortteilß hatt den die reissigen / also nament die lamparter die flucht / vnd
jltend jnnen die von girniß nach vnd Erschlugend jren ob xiiijc walchen / e / sy vber die moß mochtend kommen vnd
ertrunckend jren gar fil jn dem
F094-006,25 selben wasser vnd da sy vntz an die brugen kamnend belibend der eignossen knacht stil stan vnd
zugend nut daruber Won es jnnen nut zu thun wz also zugend sy die totten uss vnd funden gar uil gutz bin jnnen sy
gewunnent ouch fil schonner pferden die sy demnach vndereinandren teiltend vnd zugend mit frouden also wider gan
girnisß It{1} diss stund nun an bisß vm die wiennacht dz alweg die vjc knacht fast zu girniß lagend / da vernam der kung
von franck
F094-006,26 rich den vnwillen von krieg so den die frow von meiland vnd die eignossen wider einandren furttend
/ vnd warend jm disse sachen vast leid / also schickt er ze der frowen von meilland vnd zu den eignossen einner sinner
traffen
F094-006,27 lichen rauttzbotten vnd befalche dem disse krieg zu richten vnd also wurdentt tag gesetzt gan lutzern
/ vnd uff den
F094-006,28 selben tag kamnent garfil rosstuscher vnd andre koufflut die jr sach ouch nut woltend gericht lassen
bliben ess were den sach dz jnnen die hertzogin von meillen jren gelittnen schaden wolte ab legen so sy dan formalß von
jrem heren dem hertzogen es wer jm byasß zu kum zu meilland oder an andren ortten von sinner botten wegen enpfangen
hettend / also ward ein andren tag Ban lutzern an gesetz vm fasnach vff wz tag eß aber gewessen ist mir nut me wussend
uff denselben tag allen ansprechren so den an hertzogen von meiland solliche anspruch wie uorstat kommen soltend vnd
jr klag vor deß kungs von franckrich{1} botschaft ouch den eignossen so den darzu geordnut werend thun vnd jr schuld
jn geschrift setzen es were vm costen schaden oder houpt
F094-006,29 gut{1} 7c / hie sagt diss buch wie allen klegren Ein tag gan lutzern jn stat gesetz ward vnd da
jetlicher sin ansprach jn geschrift gab vnd jr schuld gabentt vnd demnach den franckrichischen botten gan meillen zu der
hertzogen santtent mit den an
F094-006,30 sprachen 7c Vnd also derselb gesetz tag kam kammend ouch da gar uil kleger vnd klagt einner diss
der ander daß vnd brachtend jren kosten schaden vnd houptgutt jn geschrift So sy den von dem opt gemelten hertzogen
von meiland meintend enpfangen haben es wer jm byass zu kum meilland oder an andren stetten / vnd ist nut minder
den dz da etlichen vnd der eben fil mit schlachten liederlichen ansprachen kamend vnd da gar fil fordrentend / also saß
der bot von franck
F094-006,31 rich vnd die Eignossen so den darzu geordnut warend vber die klegten vnd schluge man dz gelt so den
die uor gemelten rostuscher vnd koufflut fordrentend zusammen dz traff sich nun etwz ob iij Mo guldin demnach reid
der frantzoschis bott zu der hertzogin von meilland vnd bracht jr die klegten so den uff jren heren selgen gethan wz / der
F094-006,32 selben klagten aller wolt sy nut horen tencken da gewaltsamte sich der bott von franckrich ob sach
were dz er an eignossen die guttykeitt funden mochte dz sy den jm erloupte ein strich durch die sum zu thu so muste sy
den schuldneren xvco guldin geben damit vnd der vnwil hinweg gethan wurd 7c also wolt sy ouch nut deß willig sin da
nam sich der bott gewaltz an mit den / xvco / guldin vnd seitt jren dz jr syns heren deß kunigs will wer / dz sy sich mit
den eignossen richten lassen solt / jm wer ouch von jm befolchen dz er for nut wider heim komnen Solt / also begab sich
noch den die hertzogin die / xv / hundurt g{1} ze geben vnd die ze bzallen mit geding wz nun von eignossen oder den
jren gan meillant von kouffmanschaft vss jren landen gefurt wurde dz den nut jnn eignossen gemacht oder gefallen were
als fedren wullen vnd andere kouffmanschatz dz solt furer nut mer zolßfrig faren besunder den geben die andren stuck
welt sy beliben lassen wie sy dan jn den alten kappittlen vnd Epistlen stundent / da dz der bott von franckrich er
F094-006,33 hortt hette er gern gesachen dz die hertzogin dz nut gethan hett vnd es bin dem alten kappittel het
lassen bliben dz wolt Sy nun ye nut thun / vnd wolt je lieber mit den eignossen jn krieg vnd vnwillen beliben also reid
der bott wider jn die eignossen vnd warb vm ein andren tag / 7c / aber von einner tagsatzung gan lutzern also satzt man
tag gan lutzern / dahin kam der bott von franckrich / vnd andre botten von allen ortten / die den for ouch bin dissen
dingen gewessen warend / dennen seitt der bott wz er an der frowen von meilland funden hett / vnd mochtend sust nut
witter finden den wie for statt vnd hette er sich der furstin noch dennocht / gewaltz an genomen als uil als vm die xvc /
guldin / vnd were doch wider allen jr willen / weder vil nach wennig zu geben / vnd von deß alten cappittes wegen / so jr
her vnd furst gemacht hette / jm lxvj jar / welte sy halten vntz an dz stuck so den den zol beroren ist / dz die eignossen
vnd wer ze den acht orttren gewand ist / dz dieselben gantz zolßfrigen faren sollend vnd dz bisßhar also gebrucht habend
/ es were von wz kouffman
F094-006,34 Schatz vnd dz genempt werden mocht / deßselben artickelß halb ist jr meinung also / wz jn der
eignoschaft gefallen vnd gemacht eß sye leder fel ancken ziger kass Ross vnd anders nutz uss genomen / dz nun dzselb von
allen dennen so den uss der eignoschaft burtig sind ald sust zu jnnen gewant / daß den dieselb kouffmanschatz noch furer
zolßfrig vntz gan meilland an graben gan sol / ob aber sach wer dz jemmen von der eignoschaft andre kouffmanschaft
durch jr land hin jnn gan meilland furen welt / so den nut jn der eig
F094-007,01 nossen land gemacht ist / dz man dasselb eß sye fedren wullen / oder anders als zollen sollen nutz
uss genomen So bald vnd man den jre zol begriffen wirtt als ander lutt{1} Vnd dz wer nun der frowen meinung / vnd
Referenzkorpus Frühneuhochdeutsch 1.0.1 (https://linguistics.rub.de/ref/) 19
F094: Edlibach Chronik Modernisierter Lesetext
welte ye nutt witter verwilgen jn disse sach zu reden / den sy zum ersten meint gantz von kappittel zu fallen / vnd meint
man hette dz kappittel an jr vnd jren kinden gantz vbersachen vnd wer dem nit nach gangen / als aber ir begeren were /
doch so hab ich die sach mit not vnd arbeitt uberkommen / dz man mir verwilgett hat wie den ob statt{1} vnd mit mer
wortten so den der frantzossis bott den eignossen seitt / wie er es da gehandlet hett / also dz ich nun disse sach kurtzre
namend die eignossen den friden vff / vnd ward also von beden barttyen ver
Referenzkorpus Frühneuhochdeutsch 1.0.1 (https://linguistics.rub.de/ref/) 20