F154: Neues Buch Köln Modernisierter Lesetext
+H
corpus: ReF.RUB
language-area: ripuarisch
language-region: westmitteldeutsch
language-type: mitteldeutsch
genre: P
medium: Handschrift
time: 14,2
reference: Hs.: Blatt (r/v), Kolumne (a/b), Zeile
corpus-sigle: F154, I-Ca-P1 (H)
text: Neues Buch Köln
text-author: Gerlach von Hauwe
text-type: CB
assignment_quality: Z2
hoffmann_wetter_nr: HW 185; ZK (B)
library: Köln, Hist. Archiv d. Stadt
library-shelfmark: Best. 7030 (Chron. u. Darst.) 12
date: 1360-1396
place: -
text-place: Köln
printer: -
edition: Filatkina, Natalia und Monika Hanauska: Dat Nuwe Boych. Universität Trier. 20. Juni 2012
‹www.neuesbuch.uni-trier.de› (maßgebliche Edition); Ennen, Leonard/ Eckertz, Gottfried: Quellen zur Geschichte der
Stadt Köln. Erster Band. Köln 1860. S. 422-444.; Ennen, Leonard/ Eckertz, Gottfried: Quellen zur Geschichte der
Stadt Köln. Fünfter Band. Köln 1860. S. 106-112, Urkunden-Nr. 96, 97.
size: -
language: fnhd
literature: -
notes-transcription: 2v = ohne Text; 3r,02-09: Der Text dieses Vorsatzblattes ist mit Ausnahme der Überschrift von
jüngerer Hand geschrieben (Hand 3, s.u.) und deshalb hier nicht berücksichtigt; Die am Rand eingetragenen Anweisun-
gen lege/non lege (bspw. s. 3v, 4v, 5r, 6v, 8r) sind von jüngerer Hand (Hand 3, s.u.) und bleiben unberücksichtigt;
Bearbeitungsstufen: Hand 1 = Gerlach von Hauwe (Haupttext, 14. Jhd.); Hand 2 = ein weiterer Schreiber aus dem
beginnenden 15. Jahrhundert; Hand 3 = Protonotar Emund Frunt, der 1484 im Auftrag des städtischen Rates den
Text bearbeitet hatte; Hand 4 = Eintragungen des 17. Jahrhunderts; Hand 5 = Bearbeitungen des 19. Jahrhunderts;
vorhandene Urkunden im Text: 06v,12-08r,05; 08r,06-09r,16; ausgelassener lat. Text mit teilw. deutschen Einsprengseln:
16v,26-17v,04; 18r,12-18r,29; \{}&1 = generelles Abkürzungszeichen, u.a. für {-em} bei ‘Item’(3r) oder {-rument}
bei ‘Instrument’ (3r), in der Form eines nach unten geöffneten {e}, speziell auch bei vurg = vurgenant; \{}&5 =
Kürzungszeichen wie Nasal, aber mehr kürzend (s. 9r, Ende); \{}&6 = Abk. bei marc (mr…); $/ = vurß - vurscreuen,
deß - de$er, groß - gro$er, Ertzbu$ß - Ertzbu$$chof, vnß - vn$er; \{}&9 = Kürzung bei {l}
abbr_ddd: HauKoe
extent: FnhdC: vollständig; compl: -
extent-size: FnhdC: 13.589; compl: -
@H
F154-01r,01 Is sij zv wissen alsulge geschichte as sich bynnen der Stat van Coelne ergangen haint in xxxvj
Iairen . darup sagen wir na vnsen besten sijnnen / ind na dem vns indenckich is dat zo der zijt Scheffen ind Rait /
eyndreichtlichen vur die Stat zo besorgen / zo raide saissen / die wurven eynen toll heymelichen an dem Roemschen
keiser Karle buyssen wist der gemeynde wilch toll yn verleent wart van dem keiser / Ind wat der toll kosde / des en syn
wir nyet / wijs Ind den toll sloigen sij vp boyuen Beyen / ind doe die gemeynde des gewar wart dat man da toll nam / doe
stoinden sij vndereyn darvmb zo sprechen dat des der gemeynden nyet goit en wer / also verre / dat die alde wijse gesellen
van dem yserenmarte traiden / zo den biruen luden van dem wullenampte vp yre beide huys / ind beboiden ouch etzlige
groisse Ampte zo yn Ind spraichen vndereynandern as vmb den toll af zo doin Ind wurden zo raide dat sij sich verbunden
ind verloifden vndereynandren / ind schickden yre vrunt van den partijen vur s- an den Rait dat sij die vnderwijsen
seulden / mit wijsheit / dat sij den toll af deden / Ind of sij des nyet doin en weulden So soilden sij id ernstligen sagen
die gemeynde weulde den toll af hauen Ind dese vur s- partijen die darzo gekoiren waren / geyngen an den Rait de zo der
zijt was / ind bayden sij gutligen ind mit wijsheit dat sij den toll af deden / ind dat werde etzligen menchen dach ee yn ye
antwerde kunde werden / ind doe den vur s- pertijen die antwerde zo lanck wart / doe geyngen sij eyuer an den Rait / ind
sachten yn / de gemeynde weulde den toll af hauen / ind dat sij den neder leichten / ee da meerre krvdt van queme Ind
Referenzkorpus Frühneuhochdeutsch 1.0.1 (https://linguistics.rub.de/ref/) 1
F154: Neues Buch Köln Modernisierter Lesetext
doe der rait dat verstoynt dat sich die gemeynde vndereynandern verbunden hadde / ind ouch den groissen ernst daynne
verstoynden doe lachten sij den toll gutligen neder . Ind schickden yre vrunt zer stunt zo dem keiser ind clageden yem yre
gemeynde hedde den toll mit gewalt af gedain / doe der keiser dat hoirte / doe wart hee oeur sij zornich darumb daz sij
den toll geworuen hadden buyssen wist der gemeynden ind soilden sij syne hulde weder krigen . doe moisten sij darumb
dem keisser . xij%M gulden gheuen / ind davan is der meiste has komen tusschen dem Raide ind der gemeynden Ind
haint darna nacht ind dach gedacht So we sij dat wullenampt verdilligeden want id en heuft alle der gemeynden was / ind
dat wullenampt ouch alleweige sass vur die gemeynde in bescheideneit zo verantwerden Ind meynten ouch wanne sij dat
wullenampt gedilliget hedden dat sij dan vort alle ander ampt dilligen ind drucken moechten / as sij ouch gedain haint .
herna dachten sij aslange bis dem wullenampt ind der gantzen gemeynden eyn vnselich mynssche quam der an dem velde
mit gewalt dem gerichte genoymen wart / da doch wenich ludtz van dem wullenampte bij waren / ind sij versaigen sich
ouch wale daz der man genoymen seulde werden / ind Scheffen ind Rait hadden sich gewapent mit yren vrunden / ee der
man genoymen wurde Ind doe der man doe genoymen was / doe oeuervielen sij die birue lude van dem wullenampte ee
sij wisten daz der man genoymen was . ind ouch raitz ind daitz vnschuldich waren alle der sachen der meiste houff des
wullenamptz / nu was yrre eyn deill die des geloeufs bezijde gewar wurden / ind geyngen da dat banner was ind wurpen
daz vff / ind waynden dat gantze wullenampt seulde zohouff komen ind daz sij des seulden vnderstain / doe bleuen die
alde wijsen / der meiste houff daheyme ind en woilden des nyet zo schaffen hain / ind waynden sich damit verantwerden /
da entusschen quam der Rait mit synen vrunden an dat Baner ind sloigen den eyn deill darneder ind die andern vntfluwen
yn / also dat Sij dat geschefte wunen vp der Stat . Ind doe treckden sij weder hynder sich zo Airsburgh ind schickden
doe des andern dages heralde vss zo Airsburch durch alle gassen ind die vp allen orden vss reiffen So wer birue wer den
seulde man vur birue halden / ind wer an der gewalt nyet geweist en wer doe / der man an dem velde genoymen wart // de
seulde lijfs ind gutz versichert syn / ind de seulde komen ind hulden . dem raide So seulden sij yn beschirmen gelich yren
wijff ind kynden / vff daz geruchte troiste sich all man der des vnschuldich was ind quamen alle zo hulden vss gescheiden
die sij vss der Stat vertzalten zo ewigen dagen darna . veyngen sij die erben lude ind lachten sij in die turne die doch
vur goide vnschuldich waren / ind naymen der darna eyn deill vss den turnen / ind voyrten sij vp den sturtzelbergh ind
sloigen yn yre heuft aff / Ind van weym sij da gericht hadden da namen sij wijuoen ind kynden erue ind gut / ind wijsten
sij bloyss vur die dur des vmb nyet syn en seulde Ind is der meister vrijheit eyne die dese Stat hait / dat geyn man wijue
noch kynden / erue noch gut bynnen Coelne verwirken en mach Ind die ander birue lude die in den turnen lagen / die
liessen sij as lange ligen as ire wille was / Ind schatten sij doe / na alle yren willen des sij doch nye verdient en hadden
/ zodem sij yn genoymen hadden in den gewanthuysern in den Slichthuysern ind in yrs selfs woynyngen / dat zo der
zijt geacht wart eyn mit dem andern vp .C.%M gulden Dat nuowe Boych Dyt synt alle alsulgen sachen geuernisse vnd
geschichte as sich diese nyeste xxxvj Iair her vnd langer enbynnen der Stat van Coelne ergangen haint ourmitz dieghene
die die geslechte hiessen . Ind oeurmitz die Scheffene yre vrunde maige vnd partijen . Ind vort ourmitz dieghene / die
mit yn vur vnd na zo rade gesessen haint / dan aff de Stat van Coelne vnd die gemeynde grosen vnuerwynlichen schaden
cost krut vnd veetschaf gehat vnd geleden haint dat kundich is vnd herna geschr{1} volgt . // In dem yrsten / geviele yd
zo eynen zijden / dat Rutger van me Grijne bij die Rentmeister zer gijt / vnd ander bijsitzre vp die Rentkamer geschicht
vnd gesat wart van des Raitz wegen / der Stede gelt vp zo heuen vnd vss zo geuen / as sich dat heischt Ind dewyle he da
sas So mysde man duck vnd vil vp der camern zo allen Rechenschaffen vill geltz dat vntfirnt wart Ind man doch nyet
gentzlichen gewissen en kunde / wer dayne schuldich wer . Ind dat wort gienge sere vnder der gemeynden / dat der Stede
gelt sere vntfirnt wuorde As uerre dat die van denne wullenampt / der Isernmart vnd die Bontworter mit yren vrunden as
vil darzo rieden vnd daden / dat drij man by die Rentmeystere vnd bysitzre gesat vnd gekoiren wuorden vp die Rentkamer
. Ind do dese alsus eyn wile da by gesessen hadden So werdent sy gewar vnd sient dat der vur s- Rutger vast heymlichen
der Stede gelt ouen in synen hoit vnd vnden in syne hoisen / warpp vnd stach mit grosen Somen . Also dat eyn bysitzer
zo dem andren sprach vnd warnde / dat sy siegen we Rutger dat gelt vast na eme neme . Ind dat sagen sy vnd wurden des
gewar Ind brachten dat an den Rait Ind do he do heym in syn huos quam / do dede yn der Rait halden vnd leyden vp
die schafportze Ind giengen darna an eme des gruntz kontlichen as uere vss / dat eme sijn houft mit Scheffenvrdeile af
geslagen wart Ind des hadden syne vrunde vnd maige naderhant alwege has vnd nijt vp die ge
F154-01r,02 meynde die alze groiss bisher gewaissen is dat kondich is vnd / herna geschre{1} steit Dyt sijnt alle
alsulge sachen vnd geschichte as sich dese nyeste . xxxvj . Iair her enbynnen der Stat van Coelne oeurmitz die . xv .
geslechte eyne mit den Scheffen vnd denghenen die mit yn raide gesessen haint ergangen haint . zo groisme vn
F154-01r,03 verwynlichen verderflichen coste krode vnd schaden der Stede vnde der gantzer gemeynden dat
kuondich vnd kenlich is vnd / herna geschr{1} volgt . // It{1} darna geschach , yd .. in eyme Rade / dat Scheffene vnd
rait eyndrechtlichen vur . eyne Stat zo besorgen zo rade saissen Ind die schicken heymlichen zo dem Roymsschen keys-
karle buoyssen wist vnd verdrach der guoder gemeynden Ind wuoruen vnd hielten an eme eynen toll . die yn verlieent
wart zo gros- coste der Stede mit / namen . dat doch der Stede noch der gemeynden beste nyet en was . Ind lachten den
Toll vp zo Beyen Ind / do de gemeynde des gewar wart . dat man alda toll van den luden nam . do bestoynden sij sere
vndereynandern daruop zo sprechen Ind besorgden merre kruot vnd schaden die der gemeynden danaf komen mochten .
Also verre / dat die alde gesellen van dem Isernmarte . giengen zo den Erbern luden van dem wuollenampte vp yre beyde
huoys . Ind beboiden ouch zo yn etzliche andre grose ampte . mit den sij eyndrechtlich vndereynandren spraichen as vmb
Referenzkorpus Frühneuhochdeutsch 1.0.1 (https://linguistics.rub.de/ref/) 2
F154: Neues Buch Köln Modernisierter Lesetext
den vur g{1} toll af zo doin / Ind wuorden zo rade / dat sij sich vndereynandren verbonden vnd verloyfden Ind schickden
vss den vur s- partyen yre vrunt an den vur s- Rait / sij zo vnder
F154-01r,04 wijsen mit wijsheit / dat sij den Toll af deden Ind of sij des dan nyet doin en weulden .. So seulden
sij ernstlichen wedervmb sagen . dye gemeynde weulde den toll af hauen / Ind dese vrunde darzo geschickt / baden den
Rait zer zijt sitzende mit guotlicheit vnd wijsheit as vur s- steit dat sij denseluen toll af deden Also dat dat etzlige vil dage
werde / ee . sij yn eynge antwerde darup geuen weulden .. Ind do yn die antwerde zo lanck wart Do giengen sij euer an
den Rait Ind baden sij guotlichen as vuor / dat sij den toll vur s- af deden vnd neder lechten vmb des besten wille / ee /
da merre kruot af queme .. Ind do der Rait dat verstoynt / dat sich die gemeynde vndereynandren verbonden hadde . Ind
ouch yren groissen ernst daynne vernamen vnd sagen .. do lachten sy denseluen toll gutlichen neder / Mer sij schickden
zo stuont zo deme keyser Ind klaigden eme / de gemeynde hedde den toll mit gewalt af gedain . Ind do der keyser dat
hoirte vnd verstoynt / do wart he oeur sij zornich dat sij den toll also / geworuen hadde buoyssen wist der gemeynden .
Ind seulden sij syne hulde vnd gnade wedervmb hauen Sij moysten eme darvmb geuen vnd schencken . xij%M gulden
. Ind davan so ys der meyste has vnd nijt her komen tusschen den Rayt vnd de gemeynde . Ind haint darvmb nacht
vnd dach darna gedacht / so wie sij dat wuollenampt verdillijgden / want yd zo der zijt eyn houft / dat mechtige Ampt
bynnen Colne was der gantzer gemeynde Ind dat wullenampt ouch allwege sass vur die gemeynde in bescheidenhet zo
verantwerden Ind meynten damit so wanne sij dat wullenampt / gedilijet hedden . dat sij asdan vort alle ander ampte
vnd gemeynde diliien vnd drucken mochten as sij ouch bisher gedain haent dat kondich is . herna dachten sy as lange /
bis deme wullenAmpte vnd der gantzer gemeynden . quam / der in deme velde mit gewalt dem gerichte genomen wart /
da doch wenich luydtz van deme wuollenampte by wairen . Ind sij versagen sich ouch wail / dat der man in deme velde
genoymen seulde werden / want Scheffen vnd Rait hadden sich gewapent mit yren vruonden ee der man genoymen wurde
. Ind do der man do genomen was / Do oeuervielen sij die birue lude van dem wul
F154-01r,05 lenampte / ee sij wisten / dat der man genoymen was vnd ouch raitz vnd daytz vnschuldich wairen .
alle der sachen as der meyste houf des wuollenAmps / nuo was yrre eyn deill / die des geleuofs betzijde gewar wurden Ind
giengen da dat Banner was Ind wuorpen dat vp . Ind wainden dat gantze wullenAmpt seulde zo
F154-01r,06 samen komen vnd dat sij des seulden vnderstain / do bleuen die alde wijsen van yn der meyste houff
daheyme Ind weulden des nyet / zo schaffen hauen . Ind wainden sich damit wail verantwerden . Ind da entusschen quam
der Rait mit synen vruonden an dat / Bannyer Ind sloigen der eyn deil da neder Ind die andern vnt
F154-01r,07 fluwen yn . Also dat sij dat geschefte alda wunen vp der Stat Ind do treckden sij weder hinder sich zo
Arsburch Ind schickden / do des andern daigs heralde vss zo Arsburch dorch alle gassen . die vp allen orden vss rieffen
So wer byrue wre / den seulde man vur berue halden Ind wer an der gewalt nyet geweist en wre noch ouch rait noch dait
darzo gegeuen en hedde / do der man in dem velde genomen wart / die seulde lijfs vnd guotz versichert sijn Ind seulde
komen vnd hulden dem Rad Sij weulden yn beschirmen glych yren wijff vnd kindern . Ind vp dat geruchte so troyst sich
alle man / die des vnschuldich was . Ind quamen alle zo hulden / vss gescheiden die sij vss der Stat verzalten zo ewigen
dagen . Ouch daden sij eyne klocke sent marien luden Ind geboiden alle dengenen die in dem velde hantdedich wern
geweist dat die dewyle man de clocke luyte vss seulden zien . Ind darna So vyengen sy die erberen lude vnd lachten sij in
die torne die doch vur gode vnschuldich warren Ind namen yrre eyn deil darna vss den tornen . Ind vorten sij vp den
stortzelberg Ind sloyghen yn yre heuoft af . Ind van weme sij da gericht hadden / deme namen sij beyde yren wijuen vnd
kyndern yre Erue vnd guot Ind wijsten sij ewech des billich nyet sijn en seulde . want yd der meyst{1} vrijheit eyne is /
die de Stat van Coelne hait dat geyn man synen wijuen noch kyndern Erue noch guot en bynnen Coelne verwirken en
mach Ind die ander erbre lude die in tornen laigen / die liessen sy as lange lygen as yre wille was Ind schatten sy do na yrn
willen des sy nye verdyent en hadden we wale sij doch yn zo allem deme Schaden genomen hadden in den Slichthuosern
vnd in yrs selfs husern so wat sy dayne hadden / dat zo den zijden geachtet wart eyn zo deme andren gerechent me dan
CM . gulden // Ind Darna nyet lange zo eyner zijden So schickde der Rait zer zijt sitzende / syne vrunt alvmb in de Stat
zo allen Amptre Broderschaffen vnd geselschaffen Ind daden yn gutligen sagen / dat sy alsulgen brieue vnd gesetze as
yeclich Ampt vnd Broderschaf vp yre ordinantie besegelt hedde / dem Rade ouerleuren vnd hantreyken weulden want sy
wern des vnder yn eyns worden . dat sij alle die brieue vnd gesetze weulden oursyen . vnd hoiren lesen vnd corrigeren /
vnd yn asdan alsulgen of besser brieue mit yrme Rade bese
F154-01r,08 gelt wedervmb geuen / Dat doechte die Ampte gaffelen vnd Broderschaf alle guot sijn Ind wairen des
alle geuolgich vnd gehorsam . Ind gauen yn zo stunt yre brieue willeclich oeuer zo den zijden vp eyn verbesseren we vur
s- steit Darna nyet lange our eyn virdel Iars of vmb de maisse So santen der Rait euer alvmb zo allen Ampten vnd Bro
F154-01r,09 derschaffen vur s- / dat sij vp yre Raithuoyss alle gemeynlichen quemen . dat sy euer willeclich daden
. Ind meynten wail man seulde yn alle yre brieue in der wijse vur ss- also yn zo gesacht was besegelt weder hain gegeuen
Ind do sy dar up dat huos quamen So schickde der Rait synen vruont zo stunt hervss an sy vp de guldenkamer Ind deden
yn sagen Sij hedden verdragen / dat man yn geynreleye brieue noch gesetze weder
F154-01r,10 vmb geuen noch besegelen en weulde noch en seulde Ind der Rait en weulde des ouch nyet hauen
noch gehengen / dat sy eyngerley Ampt gaffelen / broderschaf off geselschaf vortme vnder yn hauen of machen seulden
. in yrre Stat Ind geboiden yn in der maissen / dat sy alle gemeynlichen vur yn alda zo den heilgen lijflichen sweiren
moysten . dat vaste vnd stede zo halden Ind sonderlingen dat sy geyne groser geselschaf noch vergaderunge mit essen
Referenzkorpus Frühneuhochdeutsch 1.0.1 (https://linguistics.rub.de/ref/) 3
F154: Neues Buch Köln Modernisierter Lesetext
noch drinken byeynandern hauen en seulden / dan yrre drij off iiij . vmmer zosamen vnd nyet me . Ind asvort darna So
namen sij den van wullenAmpte den Smeden vnd schradren alle yren harnasch . Ind in des- vur s- manyeren giengen sy
do mit der ge
F154-01r,11 meynden vmb / vnd rissen yn yre brieue vnd namen yn yre Segele / die sy doch van alders alwege
gehait vnd besessen hadden . Also dat yn van deme dage an bis herzo nye brief noch gesetze weder werden en kunde
noch en mochte Mer der Rait hait yn alwege oeuermeyster gesat / die sy regierden vnd boyssen van yn namen vnd deilten
/ Ind dat doch der gemeynden alwege groff vnd grois geschait hait vnd alwege yn vur ougen gestanden hait dat kondich is
. Ouch zo eyner zijden quampt also / dat eyn vreymd man in andern landen eynen doitslach gedain hadde dat kondich
was vnd is . Ind do dat etzligen dach stoent do quamen zo leste / desseluen mans vrunt zo Coelne . vnd spraichen vnd
dadingden mit den scheffenen gemeynlichen des hoegerichtz zo Coelne heymlichen / dat sij den man in Coelne vrijen
weulden / dat he bynnen Coelne gain vnd stain moichte vngehindert Als verre dat sij mit den Scheffenen / vnd die
Scheffene wedervmb mit yn / dadingden dat die Scheffene darvmb van yn namen eyne Some van schilden / die sij vnder
sich deilten vnd behielten . vnd liessen den vur s- man in der wijse vur s- / zo Coelne gain vnd stain . Darna do derselue
man alsus eyne wile vp der straissen gegangen hadde / do quamen die ander vrunt / den der doitslach an gienck Ind
beschruwen den man vur s- mit gros- klagen vnd anverdicheit Also dat he gegriffen vnd darna mit der Scheffene vrdeile
vur s- syn heuft af geslagen wart zo grosme achterdeile yrs gerichtz vnd der Stede vnd gemeynden vur s- Ind vmb des
wille wart Iohan van drese vyant der Stede . Ind gesan des vur s- syns maigs smaheit gericht vnd dat gelt weder gekiert /
dat die Scheffen also van eme genomen hadden . Ind vienge darna der burger eyn deil vp me vischmarte / vnd dede yn
ouch alsus grosen verderflichen schaden dorch der vur s- scheffene geschichte wille . dat kondich is . It{1} quam darna
zo eynen zijden eyn Ertzebusschof van Coelne enbynnen Coelne Ind machde hern Rembolt scherfgin zo eyme Greuen
Ind beuall eme / dat hey Symon vnd Dauyd / die Iueden vangen seulde . Ind do der Rait des gewair wart Do beboiden sij
hern Remboden vur sijch Ind daden eme sagen Sij hedden Symon vnd david vur g{1} vurwerde gegeuen / die sij bis
F154-01r,12 her noch allewege gehalden hedden . dat he darvmb dieselue Iueden nyet en vienghe noch angriffe .
Darenboyuen glijchwail dede derselue her Rembolt de vur g{1} Iueden vangen / Mer asbalde der Rait des gewar wart So
deden sij hern Rembolt zo stunt halden vnd yn in den Torn zo Beyen leigen . Also uerre / dat he die Iueden do weder
vss geuencknisse liesse . Ind sachte deme Raide / die Scheffen hedden yn sijns Eydtz gemaent // darvmb . So moyste he
die vur g{1} Iuoeden vangen . Ind do liesse yn der Rait ouch vss geuencknisse . Ind darna So nam derselue her Rembolt
den Richterboiden yre Steyffe Ind he vnd dye Scheffene gemeynlichen lachten asvort do dat hoegerichte neder . Do der
Rait des gewar wart Do beboiden sij Greuen vnd Scheffen vuor sich Ind spraichen yn zo .. warvmb sij dat hoegerichte
also neder gelacht hedden . darup antwerden sy . Id wre geschiet van geheysse des Ertzebusschofs van Coelne vur s- Do
spraichen vnse heren van me Rade Ind meynten dat des vmmer nyet sijn en seulde na ynhalt alsulgs briefs as sij vuorzijden
mit der gemeynden guoede an deme Rijche geworuen vnd behalden hedden .. Ind gesonnen darvmb van yn / dat sij dem
Rade denseluen brief oeuerleueren vnd hantreyken weulden // dat sy asvort daden vnd dem Rade den oeuerleuerden .. Do
beuall yn der Rait asvort dat sy van dem Rait
F154-01r,13 huse nyet en giengen . Id en wer mit willen vnd vrloffe eyns Raitz .. Ind zer seluer zijt do spraich ..
der Rait yn anderwerf zo / warvmb sij dat hoegerichte neder gelacht hedden / des billich nyet syn en seulde na ynhalt des
briefs vur s- Ind warvmb sij ouch denseluen brief hinder yn gehalden vnd deme Rade vuor nyet gehantreyckt en hedden ..
Darup ant
F154-01r,14 werden sij deme Rade do Sij weuolden sich daruop beraden . Ind vnsen heren des andern daigs
eyne antwerde sagen . Ind da entuosschen voeren sij sementlich buoyssen Coelne Sonder eyngerleye antwerde dem
Rade zo sagen . Ind nyet lange darna do sij vernamen dat der Ertzebusschoff van Coelne zo vnsme gnedigen heren dem
Roymschen keyser rijden woulde Do schickden sij vnder yn zwene mit namen hern Iohan van Coueltzhoyuen vnd her
gerart van Benass- die Scheffen do zo zijt / die mit zo deme keyser reeden . Ind deden die Stat van Coelne laden vnd as
uere brachten dat die Stat vnd burger in die Achte quamen . Ind moyste der Rait yre vrunde dar schicken die sij vss der
achten wuoruen / dat die Stat costde me dan . v%M gulden . Ind vmb des- sachen vnd manger anderre ynvelle wille /
die sich da entusschen ergiengen So quam yd zoleste zo groisme verderflichen kriege tusschen dem Ertzbuss- . vnd der
Stat vur s- Ind quan zo Rouue vnd brande . Also dat he vur der Stat an dem galgberge bij Roden
F154-01r,15 kirchen lach mit grosme volke vnd geweltlichen sachen . Ind in denseluen gezijden wart die kirge van
duotze gebrochen . darvmb de Stat . wail . vij . Iaire vngesongen was Ind coste / dieselue kirge do weder zo machen vp
de zijt wail xxvj%M gulden Ayn ander grose coste die man in dem hoyue van Rome darvmb hadde Also dat die Stat van
Coelne vmb des- vur s- sachen geschichte vnd kriegs wille zo den zijden so vur so na verkriegden vnd schaden hadden
me dan zwerentz hondert dusent gulden .. Vort me in denseluen gezijden // dat dieselue Greuen vnd Scheffene alsus vss
wairen / Do gesan derselue Ertzebuss- van yn / dat sij yme wijsen / vnd vnderwijsen weulden syne Rechte hierlicheide
vnd gerichte zo Coelne / Also dat sij eme ouch dozo wijsten vnd gewijst haint in alle formen vnd wijse / dat boich vnd
Copije yn helt dat man zoleste vant in Gerartz kysten van benassijs die vur Boilheym doit bleyff dat van worde zo worde
herna geschr{1} volght Alsus Wir wilhem gijr .. heinrich van me Cuoesyn In viltzengrauen Iohan oyuerstoltz van Effren
Ritter Werner oeurstoltz in Rijngassen Iohan van Coueltzhoyuen Gerart van Benassijs dederich van Benassijs Mathijs
oeuerstoltz philips Scherfgin heinrich van me Cuoesijn Elste son hern heynrichs van me Cuesijn vur s- Iohan van me
Referenzkorpus Frühneuhochdeutsch 1.0.1 (https://linguistics.rub.de/ref/) 4
F154: Neues Buch Köln Modernisierter Lesetext
horne vnd Rembolt Scherfgin . Scheffene zo Coelne doin kont allen luden die desen brief solen syen of hoeren leysen .
/ Want der werdige vader in gode vnse lieue here her frider{1} van goitz genaden Ertzebusschof zo Coelne an synen vnd
sijns gestichtz hierlicheide Gerichte vnd Rechte in der . Stat zo Coelne mit viel geweltlichen sachen vervnrecht / wirt vnd
groflichen vnd sere daan verkvort vnd gehindert Also uerre ouch / dat sijn .. Richter . vnd wir Scheffene vur g{1} vmb
des- gewelde / ghe
F154-01r,16 drangs vnd / node wille . die an den Richter / vnd an dat gericht . Ind ouch an vnse personen gelacht
vnd gekiert / sijnt / dat gerijchte zo Coelne laissen vnd begeuen moisten . Ind bij vnsen eyden dabij nyet bliuen en
mochten . Ind vss der Stat van Coelne geuairen sijn / vmb vns-me heren van Coelne vnd syme gestichte syne hierlicheit
vnd gerichte / vnd vns ouch vnse Reichte zo behalden . Ind want die vur g{1} vnse here van Coelne syn vnd willen hait /
sijne vnd sijns gestichtz hierlicheit vnd Recht zo vorderen vnd zo behalden vuor deme heilgen Rijche / Vnd anders wie
he beste kan / as eme vnd syme gestichte des noit is Ind he vns darvmb gevraigt vnd gebeden hait / dat wir eme sijns
gestichtz Recht vnd hierlicheit / die he zo Coelne hait sagen / vnd bescheiden willen . / so wir klerlichste wissen vnd
kuonmen na vnsen besten synnen / .. So hain wir vns daruop wail vnd vlijslichen beraden vnd bedacht . Ind nademe
dat van vnsen Alderen vnd vurvairen an vns komen is vnd wir seluer vns verstain / na vnsen besten synnen . So sagen
wir vnsme heren van Coelne vnd syme / gestichte eyn deyl syns Rechtz as herna geschreuen steit . In dem yrsten .. dat
die hierlicheyt dat hoegerichte vnd alle gewalt zo Coelne in der Stat sijnt vnss heren van Coelne vnd sijns gestichtz vnd
nyemans anders . Beheltnisse deme heilgen Rijche alle sijns Rechtz // .. Vort alle gebot vnd verbot zo Coelne in der Stat
sijnt ouch sijn vnd sijns gestichtz Also doch / dat die Amptlude van der Rijcherzecheide . dat sijnt diegheene die yre
BurgemeysterAmpt verdient haint / mogen gebieden verbieden setzen vnd vntsetzen van al me veilen kouoffe Ind van
satzuongen der Stede vmb eyn gemeyne beste / as t van alders her komen is Behelt
F154-01r,17 nisse der hierlicheit vnd deme hoengerichte yrs Rechtz . // Vort sagen wir dat alle gerichte hoe vnd
neder enbynnen Coelne / sijnt vns hren vnd sijns gestichtz van Coelne of van eme vnd syme gestichte roerent . Ind dat
der Rait van Coelne en sall gheyn ge
F154-01r,18 richte hauen zo Coelne vp der Burgerhuyss . noch geyne sachen vur sich zien heymlich noch offenbair
die an geystliche off werntliche gerichte treffent .. // Vort alle gevenk
F154-01r,19 nisse sijnt vnss heren van Coelne vnd sijns gestichtz / dat is also zo verstain / dat nyeman zo Coelne
vangen en sall dan dat hoegerichte / Doch mach der proyfst van sente Se
F154-01r,20 uerijne in syme vroenhoyue eynen stock hauen / daryn man nyet dan myssededige lude zo gesynnen
des klegers / off die mit der vrisscher dait begriffen werdent setzen mach Ind in des .. Abtz van sent panthaleoene . Ind in
der vaydijen gerichte bij sent Gereone . Ind in deme Gerichte up me eygelsteyne en sall geyn Stock sijn / doch mach man
alda ouch myssdedige lude / zo gesynnen des Clegers of die mit der vrisscher dait begriffen werdent halden vnd vangen /
Also dat man die geuangen in desen vur g{1} vyer Ge
F154-01r,21 richten zo stunt leueren sall deme hoengerichte . Ind in desen vur g{1} vier Gerichten mach man
ouch nyeman vangen noch sliessen vuor schoult Ayn man mach da kombren vnd nyet vorder richten / dan oeuer schoult
vnd Erue bynnen denseluen gerichten gelegen . Ouch mogen die Burgemeystre gebieden vnd richten vnd vanghen van
schoult vnder den Burgern vnd van boissen . vnd bruochen van veylen kouffe / as dat van alders her komen is // Vort vnss
vur s- heren van Coelne vnd sijns Gestichtz greue . dat is sijn Richter . mach bynen Coelne den angriff doin buoyssen die
Scheffene / da he zo der vrisscher dait off vp den blijchenden schijn kompt / of wa eyn kleger des angrifs gesynnet Also
doch dat he die sachen vort brengen sall an die Scheffene / Mer van andern luden die up myssedait beruchtiget weren /
den angriff sall he doin mit / wist vnd rade der Scheffene off yrre eyns deils / vmb des wille / want den Scheffenen vil
sachen vur koment / vnd kondich sijnt / / der der Creue nyet en weys / // Vort die Iueden die moentze / die molen half
/ die gruoyss / die portzenTolle vnd vietolle bynnen der Stat vnd an dem Rijne vnd des gelychs / vnd die maisse van
Saltze / die vette waige vnd des gelijchs sijnt vnss heren van Coelne vnd sijns gestichtz Also as dat van alders her komen
is // Vort sagen wir / dat vnse herre van Coelne vur s- off eyn Ertzebuss- van Coelne de zer zijt is / alle vuorgezymber
oeurbuow vnd so wat vp die gemeynde gebuowet is / richten vnd af brechen mach Also as der Scheffen dat wijst Ind die
vsswijsunge solen wir vnd die scheffene zo Coelne die zer zijt sijnt / eme doin wanne he des gesynt as recht is .. // Vort
so en mach nyeman Slosse enbynnen . Coelne sliessen noch vntsliessen of vp brechen dan vnss heren Richter van Coelne
ourmitz zwene Scheffene zo deme mynsten die dabij solen sijn // Vort dat vnse here van Coelne of syn Greue die zer zijt is
van synen wegen . vnd nyeman anders vurwerde zo Coelne geuen mach / doch vmb zo verhoeden manger kuonne kruot
die daryn vallen mochte So hait vnse vur g{1} here van Coelne van synen gnaden dat besorgt / Ind wilt vur sich selue
vnd syne nacoemlinge dat man geynen myssededigen luden . eynge vurwerde / zo Coelne geuen soele Ind ouch dat man
nyeman anders eynge vurwerde geue Id en sij mit wist vnd rade der Scheffene off yrre eyns deils as zo dem mynsten yrre
zweyer of drijer .. // Vort sagen wir dat der Rait van Coelne of yeman anders . weder scheffen
F154-01r,22 vrdell nyet doin en sall noch dat gerichte geystlich off werntlich in eyngen sachen / hinderen / Mer
sij solen der Scheffene vrdele vnd den Gerichten vur g{1} bystendich sijn dat die gehalden werden // Vort sagen wir dat
die Amptlude in den gebuoyrhusern zo Coelne / nyet vorder oeur Erue vnd schoult wijsen en solen noch Erue schrijuen
dan yre gebuoyrlich Recht is Ind van alders her komen is // Vort dat die Amptlude in den geburhuseren richten solen mit
vier geboiden . as dat van alders her komen is / vnd nyet myn / Dat z zo verstain oeuer yre gebuoyrlich Recht vnd anders
Referenzkorpus Frühneuhochdeutsch 1.0.1 (https://linguistics.rub.de/ref/) 5
F154: Neues Buch Köln Modernisierter Lesetext
nyet // Vort dat wir Scheffene vur s- of die na vns zer zijt sijnt schuldich sijn zo volgen vnss heren Greuen van Colne an
gerichte / allezijt / wanne vnss heren Greue des gesyndt mit der bennyger Clocken . Ind solen dat doin vnurzoigt as dat
van alders her komen is . // Vort dat wir Scheffene vnd vnse nacoemelinge die zer zijt / sijnt die vngeboiden witz
F154-01r,23 gedinge halden solen vnd vnsme heren van Coelne vnd synen nacomelingen yrs gestichtz Recht zo
yrre manungen / die he vns darvmb as Recht is klerlichen wijsen as verre as wir dat wissen of vns des verstain mogen na
vnsen besten synnen . // Vort want die Buorgraisschaff zo Coelne vur langen zijden an deme gestichte van Coelne gewest
is . Ind ouch ee der zijt dat sij an dat gestichte quam van demseluen gestichte roerte So sijn wir des nuo oeuerkomen
mit vnsme heren van Coelne . dat man van nuo vortme alle sachen die an dat gerichte treffent vnsme heren van Coelne
vnd syme gestichte zo geuen vnd zo nennen sall . vnd nyet dem Burgreuen . dat z zo verstain dat man vnsen . heren
van Coelne die nuo zer zijt is nennen sall mit syme namen vnd Ertzebusschoff sprechen vnd nyet Buorgreue . // Vort
so sijn wir ouch des nuo oeurkomen mit vnsme heren van Coelne / dat die Scheffene die van nuowes vortme geweldiget
werdent sweiren solen eyme Ertzebusschoffe zo Coelne vnd synen nacoemelingen . off yren gewissen boden recht vrdel
zo sprechen Beheltnisse in alle desen vur s- sachen deme heilgen Rijche sijns Rechtz Ind want wir Scheffene vur g{1} bij
alle desen vur s- sachen . gentzligen bliuen So hain wir des zo vrkunde vnd gezuge der wairheyde vnse gemeyne scheffen
F154-01r,24 dom Segel mit vnser alre wist vnd willen an desen brief gehangen Die gegeuen is / in den Iairen vnss
heren mccclxxv des donrestags na sent kylians dage des merald . // It{1} is dit der brieff den der Ertzebusschoff van
Coelne denseluen vur g{1} scheffenen do wedervmb gaff in der formen alz herna geschreuen volgt . Wir Friderich van
der goitz gnaden der heilger kirchen zo Coelne Ertzbusschoff / des heilgen Roymsschen Rijchs in Italien Ertzcancell{9}r
doin kont vnd bekennen ourmitz desen brieff / want wir vnd vnse Gescichte an vnss- hierlicheit gerichte vnd Rechte zo
Colne mit vil geweltlichen sachen vervnrecht werden vnd groflichen vnd swerlichen / daan verkuort vnd gehindert Also
verre ouch dat vnse Richter vnd scheffene vmb deser gewelde gedrangs vnd node wille / die an vnse gerichte / vnd an yre
personen gelacht vnd gekiert sijnt vnse gerichte zo Coelne laissen vnd begeuen moysten vnd by yren eyden dabij nyet
bliuen en mochten . Ind vss der stat van Coelne genomen sijnt vmb vns vnd vnsme gescichte vnse hierlicheit vnd gerichte
vnd ouch vnse Rechte vnd vrijheit zo be
F154-01r,25 halden na deme dat sij vns dat beschreuen vnd besegelt oeuergegeuen haint in yren brieuen die wir
van yn darup hain Ind want die vur s- vnse Richter vnd scheffene sich truo
F154-01r,26 welichen vnd bescheidlichen in desen sachen tgain vns bewart hauent Ind sy ouch in vil punten vnd
sachen an yrme Rechte vnd vrijheit vervnrecht vnd gedrongen synt So hain wir bedacht vnd an gesien yre truowe vnd
bescheidenheit die sy vns an desen vur s- sachen gezoint / vnd bewijst haent Ind hain yn vur vns vnd vnse gestichte vnd
nakomel{9} zo gesacht vnd geloyft in guden truwen zo sagen vnd geloyuen oeurmitz desen brief yn zo doin vnd zo halden
as verre as dat an vns is . Ind vort dat wir yn helpen vnd truo
F154-01r,27 welichen by stain solen / dat yn wederuairen geschien vnd gehalden werden sulge punte / vnd artikle
as herna geschr{1} steent .. In dem yrsten / dat die Scheffene zo Coelne as vrij sijn soilen / as sij der Buorchgreue Dat z
nuo zo verstain der Ertzbuss- zo Coelne / gevrijet hait / vnd as dat van alders alwege Recht is gewest / dat is zo wissen
Tornvrij wachvrij . Slossvrij . Schossvrij . vnd manger kuonne and{1}re dienste gebode vnd sachen . damit der Rait vnd
burgere sij beswert / haent . // It{1} dat dat verschrijuen af gedain werde / damit sij in deme Eitboiche verschreuen sijnt
buoyssen yren willen . Dat is also zo verstain / dat man den Rait alle Iaire kiesen sall . mit namen die . xv . vnder den
Scheffenen vnd vort vnder den geslechten as dat van alders her komen is Also dat man dat Gerichte vnd Scheffendom
nyet en verparte .. Vort dat man eynen wijden Rait kesen sall vss den kirspelsluden as man dat van alders plach zo doin
/ dye geyne Eytboiche noch Eytbrieue hauen en sall .. Vort dat man den Rait nyet . setzen noch lengen en sall . Id en
sij mit willen vnd gehencknisse der Scheffene as dat van alders her komen is van der zijt dat der Rait yrste vuonden wart
Also doch dat der Scheffene zo deme mynsten vuonff in dem Rade sijn sall . vnd nyet da byneden Ayn den Burgemeyster
/ der alwege . eyn Scheffen sijn sall . as dat van alders her comen is Also doch / dat dieghene die zome Rade gekoiren
werdent yren eyt doin solen / dat sij dat gemeyne beste vurkeren raden vnd weruen solen Ind weder vns Ertzebuss-
van Coelne vnse nacomelinge vnd gestichte noch weder vnse Recht gerichte vnd hierlicheit nyet / weruen off raden en
solen . // Vort dat / die Scheffene quijt los vnd ledich solen syn alre anspraichen . wat kune die syn / die der Rait den
scheffenen sementlichen off sonderlingen zo ze sprechen hedde / off hauen mochte van eyngen sachen die sich tusschen
yn ergangen haent bis up desen hudigen dach / vss gescheiden wislige schoult / vnd Erue // Vort dat dat groisse Segel
zo der Stessen lygen sall by alle der Stede priuilegien / van wilchme Segele vnd priuilegien / die Scheffene vur g{1} die
Slussele hauen soilen vnd nyeman anders . // Vort dat der zweyer Rentmestre zo Coelne eyn / eyn Scheffen sijn sall .
Vort dat den Scheffenen yre kamer vp der Borugerhuse bliue also as sij die alwege gehat haent .. Vort dat die Scheffen
yre Scheffenkoeren behalden solen vnd kiesen as sij die van alders bisher bracht haint Vort / dat man alle broderschaf
vntfangen sall van dem Ampte van der Richerzechde / dat is van denghenen die yre BurgermeysterAmpt verdient haent .
Also dat dat ampt in syme Rechten bliue / as t van alders her komen is . Ind wat Broderschaf of Ampte yre Confirmacien
hedden . van vns Ertzebusschoffe of van vnsen vurvairen vnd gestichte / dat dat ouch in syme Rechte bliue // Vort dat die
Scheffene alwege boyden / die den Scheffenen vnd dem Rade zosamen gebiedent vnd der Stat Schriur zo kiesen plagen .
so wanne des der Stat noyt was / dat verkurt is an meyster thomas vnd an dem Iongen mathyse / dat dat gehalden werde
as vurmaltz plach zo sijn Vort dat die duoymwaige de Ampte van der Richerzechde bliue as dat van Alders gewest is ..
Referenzkorpus Frühneuhochdeutsch 1.0.1 (https://linguistics.rub.de/ref/) 6
F154: Neues Buch Köln Modernisierter Lesetext
Vort want vns die vur s- vnse Scheffene gesacht haent / dat wir off vnse Greue die zer zijt is van vnsen wegen vnd nyeman
anders vurwerde zo Coelne geuen moge / So hain wir doch dat besorgt . vmb zo verhoeden mang{1} kunne kruot die
daryn vallen mochte . Ind willen vur vns vnd vur vnse nacomelinge / dat man geynen myssededigen luden eynge vurwerde
zo Coelne geuen sole Ind ouch dat man nyeman anders eynge vurwerde zo Coelne geue . Id en sy mit wist vnd van rade /
der Scheffene off yrre eyns deils as zo deme mynsten yrre zweyer off drijer .. Vort . dat nyeman die Scheffene van Coelne
mit geynen sachen na deme dage da sy nuo mit der Stat van Coelne gesoynt werdent besweren noch an sprechen en sall .
dan mit Scheffenvrdele Beheltnisse vns vnd vnsme gestifte vns- hierlicheit vnd Rechtz vnd geistlichs gerichtz // vort dat
Cost{1} greue wederspreche alsulgen wort as he vp der Burgerhuyss vur der gemeynd{1} mit morgensprachen weder die
Scheffene gehat hait // Vort want die Stat van Coelne den vur s- vnsen Scheffenen yn Erue vnd guot bespert haint vnd
genomen vnd noch dach by dage nement vnd besperrent Ind sy yrs Scheffen Schrins ouch vntweldiget haint So willen wir
sy dayne besorgen vnd yn darzo helpen dat sy sementlichen vnd yrre yecliger sonderlingen in alle yren stait weder komen
Ind dat yn alle yre Erue vnd guot vry vnd loss weder werde Ind vort dat yn sulch coste vnd schade . as sy darvmb gehat
haint vnd hauent gericht vnd belacht werdent wilger coste vnd schaden sij vns gelouft haint dat sij darvmb nemen solen
dat vns zijtlich vnd bescheidlich sijn duonckt Ind des- dinge zo gantzer stedicheit vnd Zo vrkunde So hain wir desen brief
mit vnsme Segele doin besegelen die ge
F154-01r,28 gegeuen is in den Iairen vnss heren Mccclxxv .. des dunrestage na sent kylianis dage des mertelers
.. Darna do die Soene tusschen deme Ertzenbusschoffe vnd der Stat van Coelne vss gesprochen wart Ind die Scheffene
wedervmb zo Coelne quamen / do verdroigen sij vruntlich mit yren vrunden vnd maigen vnd partijen vnd quamen zo rad
vnd zo allen vur s- sachen der Stede Ind waren eyndrechtich in engen vnd wijden Rade vnd dat werde ouch etzlichen
mangen dach Also dat sij darna zo eynen zijden vmb die gemeynde vnder sich zo verdruocken / want vil luydtz do
gewoinlichen wijn zapden / gemeynlichen verdragen / dat eyn yeclich man off wijff / die wijn zappen weulde in Coelne /
der Stede eyn Iair lanck eyn pert halden seulde vp syne coste / off anter van deme wijn zappen laissen .. Ind dat daden
sy darvmb . vp dat manch armer man vnd Burger bynen Coelne die wijn zo zappen plagen vnd die des perdtz nyet en
vermochten zo halden . da
F154-01r,29 mit nunme zappen en seulde noch en mochte . vnd dat damit die wijnbroderschaf alleyne an sy queme
zo verderflichen schaden der gemeynden . Darna nyet lange zo eyner zijden So verdroigen sij do mit yren vrunden vnd
partijen beyde Zo Engen vnd wijden Reden sitzende / dat sij die wijnbroderschaf vnder yn behielten vnd ver
F154-01r,30 parden . Ind machden do yre Eytboiche . Ind lenghden die vmmer van x Iairen zo x Iairen Also dat
man da entusschen by yren eyden nyemanne me de wijnbroderschaff geuen noch lenen seulde Ind benamen mit sulgen
vpsetzen den burgern vnd guder gemeynden van Coelne yre narunge vnd vrijheit zo yrme verderflichen schaden . Ind
vntlieden damit de Stat yrre guoeder alder gewoinheit vnd gesetze . der alle burger zo gebruychen plagen / da wenich
vreden af komen is . // Darna quampt as uerre dat yrre eyn deme andern der hierschaf vnd des genoss verguonde . Also
dat zoleste eyn grois verderflich hass vnd nijt vnder yn mit gros- vneyndrechticheit vp erstoent / dat ouch etzlige manche
zijt vnd dage werde vnd sich ergienge / Ind machden darvmb vnder yn eyne grose partije / die yyne hiessen die Grijffen
Ind die ander die vruonde . Also dat her hilger van der Stessen vnd syne partijen vnd vrunde hieltent mit den Grijffen
Ind machden darup vnder yn brieue die ouch eyn deil besegelt wairen . Ind her Iohan van troyen vnd die Scheffen vnd
yre partijen hieltent mit den vrunden / . Dan vss grose partije zwist zweyunge vnd gross verderflich schade der Stede vnd
gemeynden bis vp desen hudigen dach vss komen vnd gewaissen is . Also doch / dat eyn Rait do zer zijt was / denseluen
pertijen by yren eyden vestlichen geboit den has vnd pertije neder zo legen / vnd yn die brieue oeuer zo leuern . As uerre
dat sij dat do oeurgauen / dat yd neder gelacht vnd gericht wart / Wewail sij doch gelijchwail van der zijt an bis vp desen
hudigen dach grosen has vnd partije gehert vnd gedragen haint heymlich vnd offenbair zo verderflichen schaden der Stede
vnd gemeynden dat kondich is . // Darna do dit eyn wyle alsus gelegen was So hoyuen die partijen wedervmb an Ind
stoynden nacht vnd dach darna as mallich van yn mit synen vrunden vnd zohelderen in engen vnd wijden Rade sitzende .
Ind voigden dat also mit groisme hasse vnd nijde / dat yrre eyn den andern zoleste dede tornen verwijsen verschrijuen vnd
vss me Rade setzen / vnd yn in ampten vnd gaffelen liessen zo geruchte machen Ind des vnd der gelijch vngewoynlicher
sachen vnder yn as vil vnd lange beherden in dem Rade vnd da enbuoyssen auentz vnd morgens in yren gaffelen vnd
geselschaffen // dat vnder der gemeynden zo Coelne vnd bussen Coelne grose geruchte vnd meren sich danaff ergiengen
dat kondich is / davan der Stede vnd gemeynden vur s- groiss verderflich schade vnd achterdeil af komen is . // Darna
nyet lange vmb des besten wille So vnderwant sich eyn Rait zer zijt do was alle des- vur g{1} zwist vnd zweyungen vnd
pertijen .. Ind beboyden darvmb vur sich alle dieghene die sij wisten / dat vmmoit hass off nijt zo dem andern hadden
off dragen mochten . Ind machden dat vnder yn allen mit eyndrechticheit / dat mallich alda vp den andern vp alle zwist
zweyunge has nijt vnd zorn so wie sich die in eynger wijse vnder yn mit worden of mit werken bis vp den dach do was /
ergangen hedden gentzlichen luterlichen vnd zomail verzijen vnd vergeuen seulden Ind dat geschach alda vnd wart gesoynt
vnd geslicht Also dat sij dat vndereynandern ouch lijf
F154-01v,01 lichen zo den heilgen swoiren na ynhalt eyme zedulen / die do dervp gemacht wart vnder yn vast vnd
stede zo halden Sonder arg{1} // Darna in kurten zijden / do man nyet anders vnder yn en wiste dan vruntliche eyn
F154-01v,02 drechticheit / we vur s- steit / Do vergaissen sij der zedulen vnd yrs eydtz Ind braichen vnder yn
die vruntlicheit Ind mit nuowem hasse vnd nijde stoent yrre eyn deme andern na syme lijue eren vnd gude mit tornen
Referenzkorpus Frühneuhochdeutsch 1.0.1 (https://linguistics.rub.de/ref/) 7
F154: Neues Buch Köln Modernisierter Lesetext
verwijsen vnd verschriuen wie vur s- steit Ind vergaissen damit der Stede sachen vnd eyns gemeynen besten / darvur sy
saissen vnd geswoiren hadden Ind die Enge Rede eyn deil zogen de wijde Reede ouch an sich / die sachen zo beherden zo
grosme verderflichen schaden die dan aff komen is // Ouch zo eyner zijde vernam eyn Rait zer zijt / dat die gemeynde vnd
Burgre sere verschat vnd verhauen wurden an dem brode vnd an mangen sachen / die die Burgemeyster vnd Richerzechde
do hantyerden As uerre dat der Rait vmb des besten wille do dadingde mit den van der Richerzechde / dat sij die
schetzunge vnd genoss af deden vmb des gemeynen beste wille / dat sij doch alle geswoiren hedden / Darup antwerden sij
Id were yr alde Recht vnd hercomen Ind hed sy ouch vil gecostet / dat sy darvmb also nyet verzijen en weulden Also dat
man zoleste mit yn dadingde vnd oeurquan / dat eyn yeclich de Burgermeyster gewest was / darvur hauen seulde jeerlichs
syne lijfzucht C mr{6} coltz paymentz an der Stede vur s- Ind in der wijse So namen sy mallich darup eyn offenen brief
mit der Stede meysten Segele besegelt Darna do sij die Rente alsus vp hoeuen do vernam eyn Rait zer zijt / dat yre Rente
vnd Rechte / darvur sij die C mr{6} hadden nyet Iairs wert en was xxx . mr{6} Ind baden sij dat sij vp die Rente verzijen
vnd die brieue weder geuen weulden vmb der Stede beste wille Sy weulden sy wedervmb in yre alde Recht vur s- setzen ..
des sij alles nyet doin en weulden wewail sij wisten / dat sij die gemeynde daan verschatten . vnd verhauen haint weder
Recht vnd bescheit dat kondich is / Ouch vernam eyn Rait zo eynen zijden / dat her Costijn van lysenkirchen Ritter
vp me heumart Scheffen zo Coelne vnd Iohan hircelin van me grijne van eyme Ertzebusschoffe van Coelne . Ieerlicher
Renten alle Iaire vp houen mallich xx gulden vmb eme de guonstlicher zo syn in synen sachen of sij die gehoirt hedden
ynme Rade / Ind daan ouch der Rait sere verduochte . Ind beboide hern Costijn vnd Iohan vur s- . Ind lachte yn die
sachen vur As uerre / dat sij der Renten nume vp heuen en soulden noch en moisten / Ind van Eydtz wegen der Stede
gedain / So en seulden sij des nyet genoymen Mer eyn gemeyne beste lieuer vuor gekiert hauen . Darna euer zo eynen
zijden / vmb des grossen verderflichen hasses vnd nijtz wille den dese vur s- partijen nacht vnd dach alsus vnder sich
beherden we vur s- steit So quam her hilger van der Stessen vnd her heinr{1} van me Staue vnd yre partije vmb zo
verdrucken die andre yre wederpartije vnd Scheffene mit yren vrunden vnd partijen . Ind brachten eyne vlochmere an den
Rait / da seulden des naichtz Luden in deme velde sijn die Stat zo verraden Ind beboiden die gemeynde in dat harnasch .
Ind quamen des auentz vur sent Brijgden Ind her hilger stoent da in syme langen wapenrocke mit vil gewapenden luden
die nacht vss / vmb des wille / of yeman van synen wederpartijen vnd der Scheffenen nyet darkomen en wern . glijch
den andren luden / dat he mit synen vrunden dan eynen vplouff also gemacht hedde / die vur s- syne wederpertijen zo
verdrijuen synen willen zo hauen / darvmb do vil coste kroedtz wachens vnd verderflichen schaden hadden vnd leden as
vmb des vpsatzes wille / den he ouch do vur hadde mit dem Banyere der Stede dat namaltz in syme kisten vuonden is dat
kondich is . // herna zo eynen zijden So klaygde der vayt van Coelne / dem Rade / oeur die Scheffene des hoegerichtz zo
Coelne So we sij eme sijn Recht dat eme van Rechte vnd gerichte geburde vnthielten vnd vp hoeuen vnd langewyle vur
vnthalden hedden dan af sy eme geyn bescheit doin en weulden . Also dat he darvmb der Stede van Coelne vyant wart
Ind dede der Stede vnd burgren grosen manchfeldigen ver
F154-01v,03 derflichen schaden . Ind vmb des wille So eruoyre der Rait zer zijt den gront da van Ind vonden
clerlichen yme gronde dat die Scheffene dem vayde vnrecht daden vnd gedain hatten In der wijse der Rait des ouch
vnderwijst was van hren Remboldt Scherfgin / wewail he des doch naderhant vntfyele weder syne gesellen die Scheffene .
Mer do der Rait vernam / dat he der worde weder die Scheffene vnt
F154-01v,04 fallen was / Do beboide der Rait hern Rembolt Scherfgin vur s- vur sich vnd alle Reede Ind Alda
bekant he So wat he dem Rade vur gesacht hedde as van des vaydtz wegen an treffende die Scheffene / dat wre wair Mer
wat he den Scheffenen gesacht hedde dat yd nyet also en wre . dat hedde he geloigen . Ind darvmb so bat he up de zijt
asuort alle Reede / dat sy darup vertzijen weulden / dat he mysdain hedde Ind vmb des wille so wart he zo den zijden zo
Torne gelacht Ind want dem vayde in der vur s- wijse alsus vnrecht geschiet was So beuall der Rait do ernstlichen den
Scheffenen / dat sy der Stede die veede af deden so wat schaden vnd Coste sy darvmb mit yren buorgren hedden of leden /
des weulden sij sich an yn vnd deme yrme erkouern . Also dat sy sich zoleste mit deme vaide slichden vnd eme so richden
so wat sy eme vur vnthalden . hadden / we vur s- . steit / wewail doch die gemeyne burgre vmb sulger geschefte wille
grosen verderflichen schade vntfangen haint dat kondich is Vort gevielt darna zo eynen zijden / dat her Iohan van Troien
Sas vnd dat hey vss geschickt wart mit andern des Raitz vruonden der Stede Assijssen zo verpechten / as dat gewoeinlich
ys / vnd dayne dat beste zo doin vp synen eyt Ind want al
F154-01v,05 wege gewoinlich is / dat geyn . man zo Rade sitzende de Assijssen vur sich noch ouch mit gesellschaf
pechten noch behalden en sall . So wartz der Rait doch gewar / dat he mit etzligen pechtern mit der Assijssen geselschaff
hadde Ind ouch eyne some gelt danaff zo lieue genoymen hadde . weder synen eyt vur s- / also dat eme der Rait
ernstlichen beuall / dat he dat gehauen gelt / weder in die Rent
F154-01v,06 kamer brengen vnd leuern seulde . Ind vmb der sachen wille So wart derselue her Iohan do zo Torne
gelacht wewail he de Stat groflich gehindert hadde an yrre Stede Renten vnd Assijssen vur s- Ouch zo eynen zijden
vernam der Rait / dat her Costin van lysenkirgen zo mir wilr{5} Scheffen zo Coelne in den zijden do he Rentmeister was
/ der Stede holtz nale vnd bly in syme vnd syns broder huse her Iohans sent Marien greden sent Andrie vnd zo hersel an
syme hoyue verbuwet hadde / danaf des dageloyns eyns deils vp der Rentkamern gehoilt wart As dat ouch die Werckluyde
in syne vntgainwerdicheit vur dem Rade do zer zijt erkant haint / dat he dat gedain hedde / doch vmb des- bruche wille
So hiesse yn der Rait eyn Iair vp den Torn gain . Ind allet vp der gemeynde coste vnd schaden // Darna zo eyner zijden
Referenzkorpus Frühneuhochdeutsch 1.0.1 (https://linguistics.rub.de/ref/) 8
F154: Neues Buch Köln Modernisierter Lesetext
was eyn Rait / die vmb eyn gemeyne beste verdroich / want de burger vnd gemeynden an dem hoegerichte ourmitz die
Scheffene in yren sachen sere verzoigt vervnrecht vnd verschat wurden mit grosen genossen vnd andren punten die sy
dayne volherden . / dat man darvmb eynen geswoiren schrijur by dat hoegerichte satte / die alle vrdel vnd kuontschaff
dem armen as dem Rijchen beschrijuen soulde . As dat ouch eyne lange wyle stoent vnd beschreuen wart / darvmb ouch
die Scheffene vnd yre partijen grosen hass vnd nijt vp die andre partijen droegen Ind nacht vnd dach darna stoinden we
sy dat af brechten / as sy ouch gedain haint vnd herna geschr{1} steit zo grosme verderflichen achterdeile vnd schaden
der Stede vnd der gemeynden vur s- // Darna euer zo eyner zijden / So quamp t also / dat her hilger van der Stessen her
heinrich van me Staue vnd andre yre vrunde maijge vnd partijen herna geschreuen mangerley vergaderunge byeynandren
mit essen drinken vnd zeren hadden Ind verbonden sich vndereynandren buyssen de andre Scheffene vnd yre pertijen Ind
bestoynden des verbontz ducke vnd vill / eyns in hern hilgers huse Ind eyns in hern Losschartz huse vnd da en gienge yd
nyet zo yr verbont vur s- Ind dar
F154-01v,07 na quamen sy byeynandren in Iohan vaidtz huyss van merheym Ind da ver
F154-01v,08 bonden sy sich samen in des- wijse So wer van dem andren yet hoirte sagen dat nyet wail en lude /
dat he yn davur warnen seulde . Ind by deme verbonde waren vur vnd na her hilger . her heinrich van me Staue her
lufart van Schiderich her mathijs van me Spogel Iohan poegin Iohan Cannus / vayt van merheym / Iohan quattermart
her heydenrich werner vnd godart van Schallenberg gebrodre . heinrich panthaleon Arnoult Losschart Costin Greve her
Iohan Birklin … die des ouch der meyste deil van yn do sy geuangen lagen vnd ouch naderhant bekant haint / dat sy sich
also vndereynandren verbonden hadden . // Id en geviele ouch do zo eynen zijden / dat Iohan van Mauwenheym Bruns
Son / die vp der wesselen zo Coelne sas in groisme guden gelouuen .. naderhant vss Coelne ruomich Wart mit mangerley
grosen sommen geltz / die he mangen erbren burgren zo Coelne / heymschen vnd ouch vreymden luden buoyssen Coelne
schuldich was vnd bleyff zo yren grosme verderflichen schaden / dat kundich is nu geviele yd darna zo eynen zijden / dat
eyn Rait zer zijt ouen vnd vnden vmb des besten wille eyndrechtlich verdrogen / dat man alle alsulgen gelt as man wiste
dat man Iohanne schuldich wre of wa man daran komen of dat syn erkrigen mochte / yn vordern vnd neymen seulde Ind
seulde van dem gelde allen vnd yecligen burgern heymschen vnd vreymden luden yre schoult / die Iohan yn schuldich
wre / mallich na an tzalen synre schoult gelijch deilen vnd wail betzalen . Ind nochtan boyuen dat verdrach vnd zo saigen
vur s- / So gienge derselue Rait mit namen .. / Ind hoeuen dat gelt van Iohans wegen vp so wa sy dat wisten mit namen
me dan xxviijc gulden / vnd deilten dat vnder sich in eynre hailen . die sy vnder yn darup gesat vnd gemacht hadden .
Ind bezailden sich selue also mallich syn gebuor dat eme Iohan schuldich was . Ind liessen alle andre erbre burgre beyde
heymsschen vnd vreymden da enbussen Also dat yn zo
F154-01v,09 mail nyet en wart / na dem zo saigen vnd verdragen vur s- / davan die Stat vil schriuens vnd klagens
vnd andre erbre lude vur s- grosen schaden geleden haint / des sy van eren noch eydtz wegen nyet gedain en seulden
hauen // herna zo eyner zijden So hadden dieselue vur s- partijen grose zwist vnd vil zweyungen vnder sich in engen vnd
wijden Rade . Ind machden do andre grose nuowe Eytboiche vnd gesetze Ind braichen die alden / Ind yrre eyn verschreyff
vnd ver
F154-01v,10 wijst den andren vs me Rade . vnd den andern satten sy weder in den Rayt Ind die oijuen sitzen
soulden / die koeren sy vnden vmb dat sij sulgen hass beherden Als mit namen Iohan quattermart und Costin Greven /
die sij zo eynen zijden vnden koeren vnd verdrogen des auentz vnd morgens in yren gaffelen zo vreudenberg vnd anderswa
Ind by dem verdrage / wairen her hilger her lufart her heydenrich van Schallenberg Iohan quattermart Iohan Cannus
heinrich panthaleon Gerart van Bansbuor und Johan in Drancgassen . so wie sy dat ouch der meyste deil van yn bekant
haint / Ind herden dat also ouch mangen dach / So wat eyne partije machde eyns Iairs . dat braichen die andern des
andren Iairs Also dat sy mit sulgem hasse vnd nijde by eyn zo rade saissen ouen vnd vnden / da eyn gemeyne beste vnd
der Stede ere wenich besorgt wart dat kondich is // Darna quamp t euer as uerre / dat die Scheffene vnd yre partije vnd /
die andre partijen vur s- sich sere / beyde yme Rade vnd da enbussen / hasden vnd nijden Ind mangerley nuwe gesetze
vnd gebot machden dach by dage mit parten vnd eyden in engen vnd wijdem Rade die eyne partije vp die andre zo
grosme achterdeile der Stede vnd schaden der gemeynden vur s- Ind beherden dat as lange / dat zo eynen zijden darna
Eyn Ertzbusschoff van Coelne bestoinde den Scheffenen behulplich zo syn . Ind schickde syne vrunde vnd Rait in Coelne
Ind lachten deme Rade vur yre anspraiche Wail van lxxij artiklen vnd punten / die man ouch der gemeynde kont dede
. Ind de Stat lachte weder an yn ouch etzlige punte vnd artikle Also uerre / dat yd zoleste zo harden dadingen quam
vp beyden syden zo grosme verderflichen schaden vnd coste der Stede vnd gemeynden as herna geschreuen steit // Ind
darna nyet lange Do machden sy zo eynen zijden yrre zwelfe die buyssen dem Raide saissen . vnd alle sachen satten vnd
machden / vnd wat die parden satten vnd machden / dat moyste vur sich gain / darna vnd dan vss sich mangerleye punte
vnd gesetze ergiengen As mit namen dat sy mit hern heinr{1} van ne staue hern hilger vnd andern yren pertijen / zo rade
sitzende verdrogen / Also dat her hilger zoleste heymlichen zo prage zome Coenynge gesant wart Ind do der Rait zer zijt
oyuen vnd vnden sich Kriegs versaigen . mit eyme Ertzebusschoffe zo hauen na ynhalt sulger harder artikle vur s- as sy
vndereynandern hadden gegeuen Do schickden sy zo stunt zo allen vnd yecligen luden vnd burgern bynnen Coelne / die
sij wisten dat narunge hadden / vnd ouch an die Scheffene vur s- vnd yre vrunde vnd partijen Ind leenden yn yre gelt mit
grosen Sommen af zo yrme grosen schaden dat kondich is . Ind in der zijt So wijsten sij die Scheffene den meysten deyll
vss Coelne bis zo mantze . Ind wuoruen do darna alle heren Ritter vnd knechte vmb Coelne gesessen an sich Ind gauen
Referenzkorpus Frühneuhochdeutsch 1.0.1 (https://linguistics.rub.de/ref/) 9
F154: Neues Buch Köln Modernisierter Lesetext
den grose Sommen geltz vmb weder eynen Ertzenbusschof van Coelne zo Kriegen / Dat doch zo den zijden wail gesoynt
wer worden vp vil dagen die vur vnd na gehalden darvmb wurden / wilge soene her heinr{1} van me Staue hinderde /
dewyle her hilger zo Behem lach Also dat sy dat grose gelt mit gelympe vnd bescheide wail hedden moigen behalden vnd
den burgern gelaissen : en hedde desseluen hern heinrichs van me Staue syne hindernisse gedain in alle der wijse he dat
ouch in syme lesten testamente clerlichen bekant hait zo groisme verderflichen schaden der Stede vnd gemeynden herna
geschr{1} . Ind enbynnen der vur s- zijt So lach der vur s- her hilger van der Stessen mit gros- coste vnd zerungen zo
prage as van der Stede wegen / da der Stede wenich nutz vnd vromen aff komen is Ind warff alda vnder andern sachen
syn vnd synre partijen beste mit namen die vrijbanck vnd stoill vp me Oysterwerde vur Coelne / da he vnd syne Eruen
vrijgreuen seulden syn gewest den he doch naderhant vp syne cost wederweruen moiste .. Ind ouch eynen toll zo dutze
den he dem Coenge zo gesacht hadde / da he ouch gelouffbrieue af brachte an de Stat / die doch Iohan quattermart lange
by eme bussen wist des Ratz hadde / as man naderhant der by eme vuonden hait / Ind vort de Montze vnd mange andre
sachen . die eme do nyet gain en mochten noch ouch beuolen en wairen Ind da entusschen schreyff her hilger synre
pertijen vnd sy eme weder As verre dat he zo eyner zijden zo prage sachte / he weulde zo dem heilgen Blode rijden vnd
was vp den vastauent . vnd balde weder komen alle sachen zo enden . Ind enbynnen des so reyt he heymlichen zo Coelne
mit vreymden knechten Ind lies syne pert stain zome voysse in der herbergen . Ind lach also in Iohan Canus huse vp der
Bruggen / heymlichen bussen wist des gemeynen Raitz / mer dat wisten . Iohan Canus her heinr{1} van me Staue her
Mathijs van me Spegel / Iohan quattermart vnd etzliche andre syne pertijen . Also dat he do wedervmb zo Behem quam
Ind was vmbtrynt .vj. wechen vss gewest Ind dewile he also weder zo Behem lach So ergiengen sich die sachen as mit
namen dat der Rijn bepelt wart / dutze begriffen wart / die Assijsse van der amen wyns vp dat voder gesat vnd genomen
wart So wie die sachen meystendeil in des vur s- hern heinr{1} Instr{1} van me Staue clerlichen geschr{1} steent Darvmb
ouch der Coenyngh naderhant de Stat geladen vnd vil na in des Rijchs achte bracht hadde Ind ouch darzo in des payfs
. Ban vnd anderre vursten vnd heren vngenade komen wairen zo den zijden / dat alleyne costde an deme Coenynge af
zo doin naderhant . me dan . v%M . gul{9} . Ayn andern mangerley grosen schaden vnd coste / die sich vur vnd na
darup ergiengen vss der gemeynden guode dat kondich is Vort vmb dat man sonderlingen wisse / den gruont des hass
vnd nijtz / vnd sulgs / vpsatzes / den die vur s- partijen so vur so na mit der Stede vnd gemeynden guode gehert vnd
bedreuen haint Ind ouch we her heinrich van me Staue mit synen vrunden vnd partijen hern hilger syme neyuen zo Lieue
vmbgegangen hait So quan derselue her heinrich darna nyet lange zo eynen zijden vur den Rait Ind sprach also he wre
gewarnt van etzligen guden vrunden Ind neme dat ouch by syme eide Wre sache dat der Rait des Closters zo dutze nyet yn
en nemen noch en begerffen zo eyme Slosse vp den palmauent do was / dat asdan der Ertzbusschof van Coelne dat doin
vnd begerffen weulde vp den palmdach Ind brach den Rait darzo mit sulgen worden dat sij zo stunt mit der gemeynden
/ dat Cloyster desseluen palmauentz begerffen vnd vort buowden zo eyme Slosse . mit gros- verderflichen costen vnd
schaden der Stede vnd gemeynden / die sy darvmb an payffe vnd Coenynge vnd vort mit andern vursten vnd heren as vur
s- steit gehat vnd geleden haint / wewail . man dat doch naderhant yme grunde allet geloigen vant As dat ouch der Ertze
F154-01v,11 busschof van Coelne zo den zijden vuor den vursten zo den heilgen behielte zo Boperden dat he der
sachen vnd vpsatzes vnschuldich wre Alda ouch der Rait do zer zijt yre vrunt geschickt hadden . In alle der formen so wie
dieselue warnunge vnd logenmere mit etzligen andern articulen in desseluen hern heinrichs Instr{1} van me Staue vnder
andern worden clerlichen geschreuen steit . // Ind darna nyet lange . vmb der vur s- warnunge vnd loegenmeren wille
. want he dat vur deme Rade naderhant nyet by brengen noch bewijsen en kuonde so we yd an yn bracht hedde . As
der Rait ouch des guotlichen an eme gesan eyns anderwerf vnd dirdwerf zo wissen / off vp den Torn zo gain bis he syn
wer brechte / Ind des nyet en dede vnd vngehorsamtlichen vss Coelne reyt So wart der vur s- her heinrich van me Staue
darvmb oeurmitz alle Reede eyndrechtlichen vss Coelne zo ewigen dagen verwijst verschreuen vnd verswoiren . wilge eyde
ouch her hilger van der Stessen zo den zijden vur allen Reeden nam vnd stayfde as sich dat gebuorde / Also dat der vur
s- her heinrich syn leuen lanck numerme zo Coelne komen en seulden .. Ind dat ouch geyn meyster zer zijt yme Rade
vmb syn ynkomen nyet vragen / noch ouch geyn man daruop antwerden en seulde zo ewigen daigen by den vur s- eyden ..
Ind wer darweder dede / dat de zo stunt meyneidich seulde syn vnd eyn Iair lanck vnden in eyme der Stede Torne lygen
in alle der wijse dat punte ouch do clerlichen in dat eytboich mit wist alre Reede gesat vnd ge
F154-01v,12 schreuen wart .. Doch was der vur s- her heinrich ducke vnd vil enbynnen Coelne in syme huse /
vnd in deme huse zer lilien vp der bruoggen Ind ouch in neten huse van me dantze . Ind allet mit wist vnd rade her
hilgers vnd synre partijen / as he dat ouch naderhant clerlichen bekant hait . dat kondich is . // Darna do der vur g{1}
her heinrich eyn zijt alsus vss Coelne was we vur s- steit / do warf he etzlige beydbrieue van dem Romschen Coenynge
. vnd van herzougen hantz des Coenyngs broder . Ind die brieue bracht Dederich . kray des Coenynghs Schenck zo
eynen zijden an den Rait . as uere dat die brieue gelesen wuorden Ind dat vertreckde sich vaste eyn wile . doch zoleste /
dat dederich vur s- eyns vnd anderwerfe eynre antwerden gesan Also dat der Rait zer zijt duck vnd vil morgens vnd na
essen darvmb byeynandren was / vnd vast darvmb spraichen vnd dadingden Doch Zoleste dat her hilger her lufart vnd
yre partijen as uere darvmb arbeyden vnd herden / dat heynrich panthaleon der yrste was der vmb syn ynkomen vnder die
vur s- brieue vraigde yme Rade As der vur s- her heinrich dat ouch in syme lesten ende bekant hait / dat he van geheysse
hern hilgers zo Coelne yn queme Ind wiste vp de zijt ouch wail / dat man vp yn sprechen vnd verdragen soulde Ind etzlige
andre Scheffene vnd erbre lude do zer zijt in deme engen vnd wijden Raide wern node daran geweist na ynhalt yrs eytz
Referenzkorpus Frühneuhochdeutsch 1.0.1 (https://linguistics.rub.de/ref/) 10
F154: Neues Buch Köln Modernisierter Lesetext
in dem Eitboiche geswoiren Also verre dat sij also mit deme meysten parten as vil machden yn deme Rade / dat man des
Coengs bede mogelich hoeren seulde . Ind in der wijse darna zo stunt Schickden sij yre vrunt an dederich . Schenk vur s-
. Ind gauen deme buoyssen alle Reede / eyne antwerde also dat sij des Coengs vnd herzougen hantz beden gerne hoeren
weulden . des sy billich nyet gedain en seulden hauen na ynhalt des pontz in deme Eytboiche . vur s- geswoiren / Darna
nyet lange / So beboide dieselue Rait .. ouch den andern / Rait oyuen vnd vnden vur sich vp die guldenkamer vp die
burgerhuss . Ind lachte yn da vuor alle vur g{1} punte so wie sy verdragen vnd vp hern heinrich gesprochen hedden .. dat
sy ouch yre synne darup verdragen vnd sagen weulden . Darup berieden sy sich . Ind antwerden yn weder / dat sij des van
Eren noch eydtz wegen nyet doin en mochten noch en weulden / want her heinr{1} oeurmitz alle Reede miteynandern
verswoiren wre . vmb synre bruoche wille vur s- . Ind baden sy darvmb . dat sij sy sulger sachen erlaissen weulden ..
Darna euer schickden sy anderwerf vss me Rade an sy / dat sy vp yren eyt nyet van danne en giengen Sij en hedden /
vp die sachen geantwert vnd die volendt .. Daruop antwerden sy euer as vuor .. Als verre / dat sij also lange vp vnd aff
vndereynandern giengen vnd spraichen / dat de Eyn Rayt zer zijt den andern beboiden Rait vur s- van des morgens zo viij .
vren an . bis des auentz zo ix vren in die nacht vp der guldenkameren hielten vngeessen vnd gedrunken vnd liessen sitzen
. Also dat sy zoleste do sy dat lange sitzen sagen .. dat Eytboch naymen . dayne her heinrich verswoiren vnd verschreuen
was Ind daden dat punte vnd boych vp Ind lachten dat vp den Trappe van dem wyndelsteyne by der / Raitzkameern Ind
satten darby eyne kertze . vnd eyn Scherf mit yncke vnd boymwolle daryn .. dat zo verstain was So wer van danne weulde
/ dat der oeur dat geschrichte strichen vnd dat punte dilijen mochte vmb hern heinriche also in de Stat zo helpen Do sy
dit sagen vnd lange alsus ge
F154-01v,13 sessen hadden Ind ouch node meyneidich wern geweyst So quamp t zoleste dat eynre of zwene den
wyndelsteyn vp giengen Also dat dat punte van des vur s- hern heinri{1} wegen van me Staue gentzlichen vnd gar in
deme Eytboyche vss gestrichen gedelijet vnd geswertzet wart / Ind do sy dat boych an sagen vnd yen kont gedain wart / do
gaf man yn vrlof Ind mochten gain war sy woulden Ind desseluen auentz So gienck der vur s- her heinrich van geheisse
hern hilgers syns neyuen / sent laurentzis in die gaffel . dat mallich do wuonder hadde . as he dat ouch selue naderhant
bekant hait . // herna So gienck der vur s- her heinrich eyn kleyne wile vp der straissen offen
F154-01v,14 bierlichen / ee der dirde Rait oeuen vnd vnden vp yn gesprochen hadde / want her hilger her lufart
van Schiderich . Johan poegin heytgin kindekin Iohan Overstoltz vnd heinrich panthaleon / hadden eme / zo gesacht
Sij weulden yn verantwerden vnd beschudden of s noit gebuorde / as he ouch dat in syme lesten ende bekant hait Ind da
entusschen / hadde derselue her heinr{1} vp eynen auent mit eme zo essen in syme huse wail yrre xxij . van synen partijen
vnd vrunden Alda vaste vil worde sich ergiengen as van synen wegen . Ind van der andere partijen ayssen yrre vil desseluen
auentz zo Arsburg . Also dat Godart grijn der Alde des auentz in hern heinrichs huse vnder andern worden sprach weder
Iohan quattermart alsus We solen wir nuo vort doin mit hern heinriche van me Staue / vp dat die sachen Zomail geendet
werden .. darup antwerde Iohan quattermart Ich en kan nuo nyet bas geraden noch geproeuen Man enboyden ouch den
dirden Rait Ind do deme ouch also / as dem andern vuor gedain is .. des sij beydsament clerlichen bekant haint .. Ouch
vernam her hilger vnd syne partijen / dat die Scheffen vnd yre partijen vaste ducke vnd vil in gros- vergaderungen waren
zo Orsburg mit essen vnd drinken Ind darvmb So machden sij eyne samenunge vp eynen dynstach zo morgen vro in hern
hilgers huyss zer Stessen / vnd verdroegen alda deme wijden Rade na essen zo xij . vren eyn gebot zo geuen buoyssen den
Rait oyuen .. Ind dat geschach vnd wart gegeuen . Ind by deme verdrage wairen her hilger Iohan quattermart her hey
F154-01v,15 denrich van schallenberg Godart grijn der alde . heinrich Blomenroit heinrich walraff Iohan Canus
Gerart van Bansbur vnd heinrich panthaleon Alda der vur s- her hilger ouch vnder andren worden weder sij sprach
Off sij eynen Ertzbusschof van Coelne vnderstain weulden an sych zo weruen / ee yd die andre partije zo Arsburg dat
vnderstoinden / want he seulde yre lyne wail trecken so wie die vur g{1} partijen van yn den meysten deil dat naderhant
in geuencknisse bekant haint .. Ind vmb des vur s- hren heinrichs ynkomen So wairen die Scheffene vnd yre partijen vur
s- zo eynen zijden vuor zo Arsburgh gewest Ind verbonden verloyfden vnd verswoiren sich vnder
F154-01v,16 eynandern mit eyden So wer nyet meyneidich gemacht en weulde werden vmb hern heinr{1} ynkomen
van me Staue / dat die sichern vnd sweren seulde zo den heilgen lijf vnd guot by yn zo laissen die gewalt zo keren Mer
nyet weder eynen Rait noch gemeynde zo doin Ind by dem verbonde vur s- wairen her Rembolt Scherfgin her Costijn vp
me heuomarte her werner van der Aducht her Iohan van me hirtz . Iohan van me hirtze gebroder vnd ouch her heinrich
hardvust van vaydalmershoyuen her Iohan van troyen franck mommersloch her Iohan ourstoltz Ritter . her Iohan van
halle Iohan van Coeueltzhoyuen . herman Arnolt vnd Mathijs van hermel-nchusen gebroder gerart va m Crantz . Iohan
van me Rodengeuel . Iohan van mirwilr{1} herman Stolle . Gerart van me Cuesijn her Eurhart hardvust Ritter Iohan
vnd heinr{1} Iuede gebroder her lodewich Iuede Iohan van lyntlair Richolff overstoltz Ind vp den dynstach zo morgen
vur s- do der wijde Rait alsus eyn gebot hadde bussen den Engen Rait vnd vp me huse saissen / do wurden die andern zo
Arsburch des ge
F154-01v,17 war want sy hadden samen da gessen Ind santen Iohan van Coeueltzhoyuen an dat huoyss vnd her
Costijn vp me heumart vnd andre yre vrunde Ind do sy dat gebot saigen vnd sich da vast worden .. Do lieffen sy weder
zo Orsburch / vnd rieffen yr vrunt vnd die gemeynde an Also dat her Costijn dat Baner nam vnd trat vur Arsburg vnd
vergadert sich da Ind giengen zo stunt van danne mit dem baner vnd houoffe vur hern heinrichs huyss vnd vort vur alle
der andere yre wederpartijen huoysre . vnd doeren Ind soechten sij Also dat sij alle sementlichen vp sijde gewichen waren
Referenzkorpus Frühneuhochdeutsch 1.0.1 (https://linguistics.rub.de/ref/) 11
F154: Neues Buch Köln Modernisierter Lesetext
Darna zo stunt geboit man yn vp lijff vnd guot / dat sij vp die Torne giengen Man seulde sy lijfs vnd guotz versicheren Ind
wer des nyet en dede / die seulde lijf vnd gut verloiren hain Ind in der wijse So giengen sij eyn deil mit beheltnisse lijfs
vnd gutz vp die Torne geuangen Mer her hilger vnd her lufart vur s- vluwen bynen nachtz vss Coelne . Ind her heinrich
vnd heytgin wurden namaltz ge
F154-01v,18 vangen vnd lyessen yn ouch yre houft vp me heumarte af slain . // Ouch zo denseluen zijden giengen
sij alvmb vp die Torne Ind examinerden vnd folterden die ander geuangen den meysten deil Ind liessen dat beschriuen
Ind darna kurtlichen So lachten sij dieselue geuangene / zo deme ewighen kerker / as die eyne zo Beyen in Stocke Ind
die andern zo sent Cunibertz in yseren vesseren . so sy hardste kuonden vnd mochten . As mit namen Godart grijn den
Alden . Iohan vait van merheym Iohan quattermart Iohan pogin her heydenrich van Schallenberg heinrich panthaleon
vnd Iohan Canus zo Beyen Ind heinrich Rotstock friderich walraf werner van schallenberg Gerart van Bansbur heinrich
blomenroit vnd godart grijn den juongen zo sent Cunibertz vur s- / die ouch sementlichen bekant hant dat sy van hern
hilgers partijen wern vnd yn lieuer hedden dan die ander partije Ind hedden sy yn gewapent gesyen vp den dach do sy
geuangen wurden . Sy hedden by yn getreden vnd nyet by dat banner . Ind deese vur s- geuangene die verswoiren vnd
verschreuen sy in deme Eytboiche zo ewigen dagen Ind darzo mit Seuen brieuen / mit der Stede meysten Segele vnd vort
mit alle dergeenre Segelen besegelt de zo allen Engen vnd wijden Rade saissen vnd gesessen hadden . sij nuomerme dan
vss zo laissen Ind darna zo stunt So schickden sij zo Beheme zo me Rom
F154-01v,19 schen Coenynge / Ind daden die sachen Instrumente vnd punte miteynandern in des Coenyngs
Register in de Cancellije schriuen vnd setzen . Ind wuoruen van eme darup eyn Maiestait / vnd vil ander beslossen
sendebrieue an alle heren Fursten vnd Stede ouen vnd neden in den landen . oeur den vur s- her hilger her lufart vnd
yre partyen / dat ouch zo grosme achterdeile der Stede costde me dan xiijC of xiiijC . gul{9} . vnd me . Ind allet vp
der gemeynden budel vnd schaden . // Dyt is nuo dat Instrumente des vur s- hern heinrichs van me Staue vnd syn leste
bekentnisse dat he dede vp me Torne vp der Erenportzen so wie dat van worde zo worde herna geschr{1} Volgt In deme
yrsten So hait der vur g{1} her heinrich van me Staue moitwillentlich in syme lesten ende gicht gedain vnd bekant /
dat nuo zome lesten maile / do her hilger van der Stessen syn neyue van prage zo Coelne quam / vnd also heymligen
verborgen lach in Iohan Canus huse vp der bruoggen / dat do derselue her hilger weder den vur s- hern heinrich synen
oehem alsus sprach vnder andren worden Sich heinrich . wat Rieds tuo nuo vmb dat alle myne sachen / die ich van der
Stede wegen van Coelne zo prage zo schicken hain / zo eyme gantzen ende komen solen of mogen So hain ich darvmb
dem Coenynge van Behem zo gesacht vnd geloyft / dat Moinster zu duotze zo eyme Slosse zo buwen und zo machen vnd
zo halden Ind eynen toll dar zo legen / die half des Coenyngs sijn sall .. Ind dat ander halfscheit andren herren / den
man dat geuen vnd bewijsen wilt Ind darvmb So meynte derselue her hilger syn neue vnd woulde ouch eynen vrijen Stoil
vp me oysterwerde yme Ryne vur Coelne weruen vnd hauen / die costen seulde wail bij iijC gul{9} .. Vort as van der
warnunge van dutze die der vur s- her heinrich darna deme Rade van Coelne by syme eyde dede in des- wijse Of sache
wer dat der Rait vur s- dat Cloyster zo duotze nyet en begerffen noch yn en nemen zo eyme Slosse up den palmauent / dat
Closter asdan myn here van Coelne dat yn nemen vnd begrifffen weulde zo eyme Slosse vp den palmdach / Daruop So
hait derselue her heinrich moitwilleclich gicht gedain vnd bekant / dat he die vur s- warnunge dem Rade anders nyergen
vmb gedain en haue / dan dem vur s- myme heren van Coelne zo leide hasse vnd achterdeile / vnd dem vur s- hern hilgre
syme neuen zo nuotz vrbre vnd zo leue Ind bekante mit do dutze vur s- also as vur s- steit begerffen / was / do liesse he
vnd synre gesellen zwene myt namen Iohan quattermart vnd her Mathijs van me spegel dat zo prage wissen den vur s-
hren hilger .. Vort hait he willeclich bekant / dat he dat hoirte van hern hilgre van der Stessen / as van den Slusselen
van lysenkirg{1} portzen / dat he zo eme sechte dat he die neymen weulde vmb damit enbynnen Coelne zo komen want
eme hedde lude leide gedain / den he leyde wedervmb doin weulde . // . Vort so hait he willeclich ergiet vnd bekant in
syme lesten ende / as van der Soenen vur s- dat he lestmails as hart darweder wer / vnd dat hinderde . dat die Soene die
tusschen myme heren van Coelne vnd der Stat van Coelne vp ge
F154-01v,20 noymen was vnd in dadingen stoent / nyet as geringe dar en gienge noch ouch vollendet en wart as
sy begerffen was zo verderflichem schaden der Stede // dat he dat nyergen anders vmb gedain en hait noch en hinderde
/ dan dat sich her hilger van der Stessen syn neyue heym comen wer van prage / in deme kriege gebessert hedde Ia also
Of yd zo kriege komen wer / dat derselue her hilger dan eyn houftman des kriegs geweist seulde syn / as die . xij . des
dan geraympt hedden / vmb dat he sich also by deme herzougen van Gelren vnd anderen der Stede hulpren vnd dyenren
gebessert vnd behulpen hedde van der Stede guode . // Darna nyet lange na demeseluen vplouffe zo eynen zijden So sas
her Costijn van lysenkirgen vp me heumarte Ritter vnd Scheffen zo Coelne vp me huse vur allen Reeden gemeynlichen
Ind sprach alda vnder andren worden Ind straefde mangerleye punte / die vur eyn gemeyne beste vur vnd na in dat
Eytboich geschreuen wairen / dat sy die mit yren valschen bosen listen dar yn gesat vnd gepart hedden Ind he vnd syne
partijen namen dat boich vnd sneden vnd rissen de punte vur eyn gemeyn beste gasat / vss . Ind wat yn beuellich vnd guot
was dat liessen sy stain / Ouch bleyff he vnd die andere Scheffene zo rade sitzende duck vnd vil daby yme Rade sitzen / da
man vp die punte den Scheffen vnd scheffenstoill an treffende sprach . Ind woulden nyet vss gain / damit sy weder yrs
selfs ere vnd eyde ducke daden Als die Scheffene naderhant dat ouch eyn deil bekant haint / dat sij doch zo den heilgen
geswoiren hadden nyet zo doin Darna / zohantz vp eynen morgen So hielte der Rait zer zijt van allen louffen vnd sachen
as van her hilgers wergen vnd der vur g{1} partijen eyne geschreuen morgenspraiche . die dem gemeynden gelesen wart
Referenzkorpus Frühneuhochdeutsch 1.0.1 (https://linguistics.rub.de/ref/) 12
F154: Neues Buch Köln Modernisierter Lesetext
offenbierlichen Ind do die gelesen was Do spraich her Costijn vp me heymart vur s- Ind danckde der guder gemeynden
truwelichen / dat sy sich as wal bewijst hadde Ind sachte yn Da zo Also as her Iohan van halle Scheffen zo Coelne der
gemeynden da voerentz ouch zo gesacht hadde van des Raitz wegen / dat yn der Rait vorbas gunstich sijn weulde sy zo
laissen vnd yn zo helpen zo yren guden alden vrijheiden vnd gewoynheit / der alle burger van alders alwege gehat hadden
Ind yn also zo doin dat yn die gemeynde danken seulde Ind derglijche worde was as vil dat die gemeynde zo den zijden
vro vnd geuolgich wairen . Darna our eyne lange wile do der Rait in allen vur s- louffen vnd sachen zovreden was . . Do
schaffden Scheffene vnd Rait yre sachen vnd wairen eyndrechtich Ind hadden doch kleyne achte zo der gemeynden vur s-
Ind do die gemeynde dit sagen . Do giengen sy mit allen erbern burgern vnd koufluden ducke vnd vil by
F154-01v,21 eynandern in yre geselschaf Ind hadden mange reden davan As uerre dat sy zoleste yre erber vrunde
zo eynen zijden schickden / an den Rait vp dat huoyss Ind daden sy gutlich ermanen vnd bidden yrre zo gedenken in den
zo gesachten sachen Ind sonderlingen dat sy yn an de wijnbroderschaf helpen vnd vort alle ander der Stede vrijheit vnd
genade weulden laissen wederuairen / as sy yn zo gesacht hedden . Ind dit wart yn eyns vnd anderwerf allet vertreckt mit
gutlichen reden Als urre dat die erbre burgre vnd gemeynde as vil vp dat huyss giengen vnd schickden vnd sy ermaynden
/ Dat zoleste her Costijn vur s- sprach vnder{1} andren worden zo yn also Vnse heren en nement z van vch nyet vur goet
/ dat Ir as vil her louft Ind ir mocht wail heym gain / want sy haint vil anders zo denken vnd zo schaffen Mer wanne sij
yet doin off verdragen willent So en solen sij vch nyet darvmb vragen . Ind der gelijch worde hadde he vil tgain die erbre
burgre / Ind van der zijt an dat yn her Costin vur s- beyde vur vnd na also antwerde So wurden sij in yn seluer zornich
vnd namen des ouch nyet vur guot . Ind vergaderden sich ducke in yren geselschaffen vnd gaffelen / vnd giengen duck
by eyn vmb des- vur s- sachen wille Ind dachten up alle vur s- louffe vnd geschichte . / wie die Stat vnd gude gemeynde
vmb yrs grosen hass nijtz zwist vnd zweyungen wille in grosen verderflichen schaden coste vnd veetschaf komen wern vnd
dach by dage quemen Ind ouch dat manch burger vnd koufman syne haue vnd guot durch yre zweyungen vnd kriechs
wille verloeren hedde Ind dachten dach vnd nacht darna dat sy yre narunge vnd der Stede vrijheit erkrigen vnd behalden
mochten . vmb sich vss deme grosen verderflichen coste krode vnd schaden zo erloesen . wewail sy dat doch lieuer alwege
mit gnaden / dan mit vngenaden gehat vnd genoymen hedden / dat wissentlich vnd allen guden luden kundich is . //
herna do die Scheffene vnd yre partijen vrunde vnd maigen in engen vnd wijden Rade / den meystendeil dit sagen vnd
gewar wurden / dat die Ampte vnd gaffelen vaste bestoinden by eyn zo gain vnd zo vergaderen . vnd ouch mechtich
wurden Do hadden sij vaste grosen has vnd verduoncken daruop . Ind hadden yren Rait by eyn / we sy die gaffelen vnd
geselschaf af deden Ind dat bleyf allet also stain Sonder eyngerley gnade narunge of troist der gemeynden vnd burgern
zo doin Also dat darna vp dat leste vp eynen vrijdach zo auent vnd des morgens / die Scheffene vnd yre pertijen sich zo
Arsburch vergaderten vnd eyn gebot hadden / daan vil guder lude van der gemeynden vnd gaffelen verdoechten . Ind de
Richterboiden alle gewapent vp der straissen giengen Ind vil wonderlig{1} meren vast vp der straissen sich ergiengen .
Als verre / dat her Costijn vp me heumart / vp den Sondach nyest darna zo auent mit den Scheffenen vnd synen partyen
vur arsburgh vergadert was mit vil yren vrunden vnd waren ouen vp me huse by eyn gewapent in yrme rade . Also dat her
Costijn zoleste vp syn pert sas vnd reyt alvmb zo den gaffelen . Ind sprach zo yn of sy nyet slaiffen en weulden gain darup
eme weder geantwert wart Sij seulden wail slaiffen gain wane sij dat zijdich syn duochte Ind in des- wijse So volgden eme
eyn deil der burgre vnd gemeynde na . vnd eyn deil quamen eme vp deme wege vnder ougen / die an den worden vnd
rijden verdochten . Ind griffen yn vnd wuorpen yn van dem perde vnd viengen yn in sulger wijse / dat he vur
Referenzkorpus Frühneuhochdeutsch 1.0.1 (https://linguistics.rub.de/ref/) 13