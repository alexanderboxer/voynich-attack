F048: Passion Sterzing Modernisierter Lesetext
+H
corpus: ReF.MLU
language-area: südbairisch
language-region: ostoberdeutsch
language-type: oberdeutsch
genre: V
medium: Handschrift
time: 15,2
reference: Hs.: Blatt (r/v), Kolumne (a/b), Zeile
corpus-sigle: F048; III-Ac-V1,H
text: Passion Sterzing
text-author: -
text-type: erbauliche Texte (unteraltende Literatur: geistliches Spiel)
assignment_quality: -
hoffmann_wetter_nr: -
library: Sterzing, Stadtarchiv
library-shelfmark: Hs. II
date: 1481/96
place: -
text-place: -
printer: -
edition: Wackernell: Altdt. Passionsspiele aus Tirol Graz 1897
size: -
language: fnhd
literature: -
notes-transcription: - lateinische Überschriften in Rot; keine doppelte Markierung +L und; - Vers- und Seitenzählung
der Edition mit angegeben (Vers = {V..}; Seite = {S…}; - an einigen Stellen der Hs. erscheint es, als seien einzelne
Buchstaben (oft mitten im Wort) rubriziert; es scheint aber so, als wäre die Tinte mglw. ausgeblasst; in der Transkription
nicht mit umgesetzt; - im Text finden sich kleine Zettel mit den Namen der Schauspieler an der jeweiligen Stelle; diese
sind hier nicht mit übertragen (siehe auch Spielerverzeichnis bei Wackernell S. Lff.); - einzelne Buchstaben zu Beginn
eines Verses scheinen fast gedoppelt zu sein; habe ich nur als Majuskel umgesetzt (z.B. 23v,23); - gibt zwei Grapheme für
I/J; beide Grapheme werden jeweils für I und J verwendet; - Überschreibungen über Vokalen meist Umlautmarkierungen;
so auch umgesetzt; bei ä keine Umlautmarkierung, sondern nur graphische Markierung; - häufig sind im Text Teile
eines Verses in anderen Zeilen fertig geschrieben; ich habe das mit den Kürzeln udZ (unter der Zeile) und üdZ (über der
Zeile) umgesetzt; stellenweise können es aber bis zu 5 Zeilen oberhalb oder unterhalb des Verses sein, das wurde nicht
extra gekennzeichnet; - \{}&1: für das Kürzungszeichen beim Wort Jesu; - \{}&2: Kürzungszeichen, Hakenähnliches
Zeichen über n; steht für Ône; - : diese Zeichenkombination wurde immer für die Superskripte über v,w und y genutzt,
egal ob Striche, Punkte oder Welle (letztere ist Umlautbezeichnung); - Trennzeichen im Wort, ohne unmittelbare
Zeilentrennung: ein Teil des Wortes wurde mit Verweiszeichen udZ oder ÜdZ weitergeführt; - Anfänge der Zeilen
nach Absatz stets etwas vergrößert; meist deutlich am Absatzbeginn; in Transkription nicht markiert; - Trennung von
n und u durch Vokalmarkierung nur 02v30 bei $under; als *; - im Fließtext häufig v und w, aber auch z als Majuskel;
nicht markiert; - zwei verschiedene markierte y-Graphien: y: -› Welle; Punkte oder zwei Striche; y’ -› deutlich ein
Strich über dem y; - Kürzung von e vor l: l_ z.B. in 4r29 mürml_; - ungenetisches t am Wortende bei rockt (33v05);
- Seiten 44v und 45r weisen rote Flecken auf; - latein. Liedtexte, welche mit Neumen überschrieben sind, sind nicht
rot; - prädikative Adjektive: in diesem Text nur ‘wahrnehmen’ zusammengezogen; ‘kund tun’ und ‘lieb haben’ o.ä. nicht
zusammengezogen; eventuell noch nachholen; - Lateinische Passagen in der Regel rubriziert; hier keine R-Markierung;
wörtliche Rede in schwarzer Tinte; nur an einer Stelle ein Einschub in deutscher Sprache mit schwarzer Tinte ( 30v,27-28)
abbr_ddd: PassSterz
extent: FnhdC: -; compl: 1r - 48v (Volltext)
extent-size: FnhdC: -; compl: 6.861 WF
@H
F048-01r,01 In nomine eius cenam desiugnare Intendimus Primo precursor Dicit Nu merchkt Ir herren all
geleich Payde arem vnd auch reych Frawen vnd auch man Bas ich ewch zw sagen han Jch pin ain pot vorher gesant Vnd
mach ewch allen pekant Was wir mit disem figur wellen bedewten Vnd thuen kunt allen lewtten Am Ersten wiert ewch
kunt getan Wie über ihem den man Falscher rat geben ist Durch die Iuden mit pössem list Jn irem falschen rat Das
merckt an disser stat Als er lasarum erbeckt hett Darum er von den Juden grossen neyd ledt Sy werdent sich ains rats
vermessen Des wirt iudas nit vergessen Der wirt suchen zergäncklich guet Und wirt verkawffen das vnschuldig pluet Vmb
Referenzkorpus Frühneuhochdeutsch 1.0.1 (https://linguistics.rub.de/ref/) 1
F048: Passion Sterzing Modernisierter Lesetext
dreysig phening an derselben stat . Damit er sich geit in ewige not Ewch wirt auch getzaygt das abentessen Des sich ihsus
hat vermessen Damit er ent hat gegeben Der alten ee vnd dem iüdischen leben Vnd solt darnach mercken ein Wie ihsus
den iungeren sein Wuesch ir füess zw derselben stunt Das wirt ewch auch werden kunt Vnd darnach wie er gieng an den
perg oliuet / Als er vormals gewönlich tet Da rüeft er an den vatter sein Das er in über hüeb der grossen marter pein Von
grossem angst wart er erhytzet Das er pluettigen schwayß schwytzet Das kain truckner vaden an Jm was fürwar sag ich
euch das Da kam ain engel von got den vatter dar Herab gesant von der himelischen schar Vnd sagt ihsu es möcht nit
anderst sein Er solt leyden des todes pein Wan durch In so müst erlöst werden All menschen hye auf erden Zwm anderen
mal padt Jhsus den vater sein Ob sy möchten an dye pein Gen himel kummen vnd padt Ob das wär mit seinem götlichen
rat Das es geschäch mit seinen willen Doch so wolt er erfüllen Der prophetten geschrift vnd sag Damit alles das käm
an den tag Das dye prophehetten uerkündet hyetten Das möcht im nyemant verpietten Vnd wart darnach getröst durch
des engels schein Von den himelischen vatter sein DarEin sich ihsus mit gantzen willen gab Vnd wolt auch nit lassen ab
Sunder es müst als erfült werden Mit seinem todt hye auf erden Seydt vnd ye mensch wardt geporen WIr wärn sunst all
verloren Darnach so kumbt der Juden schar Mit grossem gewalt dar Vnd Iudas der valsch verrätter sein Der in Jn marter
vnd pein Wirt välschlichen geben Vnd pringen vm sein heyligs leben Das er nymmer wirt püessen Des last ewch heint
nit verdryessen Sunder zw hertzen flyessen Vnd gedenckt damit seiner grossen pein Damit wir von im nymermer ge
F048-01r,02 schayden sein Deinde Iudei intrent ad lotum consilii et cantent Colegerunt pontifices Iudeus
usuenientibus Jn simul cum caypha et anna Primus Iudeus ponit questionen ustra Jh m Dicens Primus Iudeus Ir herren
wir wellen ewch klagen Jh{1}s der hat vns geschlagen Aus dem temppel alle Mit fräuelichem schalle Dartzw verschüt
er mir mein saltz Gersten linssen prein vnd schmaltz Tawben vnd alles das ich mocht han Vnd het im doch nye laydt
getan Secundus Iudeus Ir sült wissen lieben herren Das ich dartzw kam von verren Das er sprach wir wären all verloren
WIr wurden dan tzw den anderen mal geporen Das ist alles vnmüglich ding Got geb das vns pas geling Tertius Iudeus Ir
lieben herren ich tue ewch kündet Was mir geschach zw derselben stundt Er verschüt mir mein silber vnd golt Pillich ir
das rechen solt Quartus Iudeus O lieben herren das Ist alles nicht Gegen der fräuelichen geschicht Vnd vmb den grossen
vnfueg Wie zorniklichen er vns schlueg Mit seiner gaysselruetten Den leser sach man plüetten An seiner kallen styrne
Durch sein hawbt vnd hirne Wardt geschlagen auf den todt Er hat noch nicht vberwunden dye not Moyses schlueg
er tzw derselben stunt Das im das pluet ran vber den mudt . Dye schmach sol ewch pillich missuallnen Dye vns ist
peschechen allen Annas respondit Fürwar das ist ain pöse phlicht Der dise sach nit für sicht Darumb Ir herren wil ich
ewch sagen Als ir das volk allhye hört klagen Von ih{1}u der sich nennet crist Der doch ain verkerer ist Des volkes und
der rechten ee Er tuet vns allen sammen wee Mit seiner newen lere Man hat es ye gehört mere Das volk werdt kain fryst
Als es nun in das volk kummen ist Das ist mir sicherlichen kunt Sol es weren kain stunt Das volkch wirt gantz verkert
Vnd vnnser ee wirt gantz zerstort Das sy geschwüeren offenwar Was er sagt es sey alles war Darum gebt rat wie man es
fürsech Das die sach nit mer geschech Rabi samuel Das ding nyemant für kan sechen Das wil ich offenwarlich iechen
Dyeweill er das leben hat Vnd also vnter dem volck gat Auf seinenn tot vnd auch sterben Süllen wir alle werben Oder er
uerkert vns all tzehant Beyb kint man lewt vnd lant Annas dicit ad nicodemun Nycodemus was rattest dw Vns zw dissen
sachen nun Nicodemus dicit Was rattes welt ir das ich thue Jch kan nicht ratten dartzw Wan dye ler dye er hat Vnd dye
werckt dye er begat Sind dye an Jn von got kummen Als ich von im hab vernummen Man sicht es an allen enden Seine
wunder tzw lenden Schnelle vnd in kurtzer frist Ob es von got kummen ist Darumb lebet sunder ane not Jch rat nicht
auf seinen tot Sein ler vnd sein leben sindt schlecht Vnd in allen dingen gerecht Annas ad nicodemum Phui dich dw
pösser trugner Dein hertz ist aller eren lär Flewch pald von vnnserem rat Schnelliklich vnd auch trat Nicodemus recedit
Annas querit silium a Joseph ab aromathia Ioseph werder Edler man Von aromathia nu sag an Vnd rat weyslich dartzw
Was man in dyssen sachen thue Ioseph ab aramathia Dicit Ich kan nicht dartzw Iehen Jch han gehört vnd gesechen Von
ih{1}u nicht dan guettes Jch pin im holdes muettes Vmb seiner lere raichen Vnd vmb dye wundertzaichen Dye müessen
ye von got kummen Jch hab nie von im vernumen Darum ich ymmer welle geben Ratt noch hylf an sein leib vnd leben
Jr werdet auch noch wol ynnen Was ir an seinem todt werdent gewinneen Wan sein ler pleybt vn tzerprochen Vnd das
vbel wirt gerochen Darumb habt eweren gemach Vnd kümmert ewch vm ander sach Annas ad ioseph Flewch von vns hin
Dein hertz vnd auch dein sin Vns nie was recht gemainet Das hast u an deiner red wol bescheinet Ioseph recedit Annas q
querit a Zedanio Zedonius was rattest dw Vns zw dyssen sachen nu Zedonius Respondit Was sol ich ratten an des todt
Der mir gesechende augen pot Da ich plindt wardt geporen Vnd het mein gesicht verloren Das wisset alle ane spot Er ist
mein herr vnd mein got Das wil ich reden offenwar Wer anderst spricht der sagt nit war Annas dicit Zedonio Flewch
von hinnen pald Das dein vngelück wald Wilt u sein nicht enperen So müss wir dich anderst leren Jnter Zedonius dicit
ad Iudeos Habt Ir nicht gehört WIe sein ler zerstört Vnser ee vnd vnnser wort Sein dem volk vn gehort Wan es volget
nach seiner phlicht Nyemandt vns In Eren sicht Wan man wil vnnser ler nicht geren Sol die sach icht lenger weren WIr
kummen von seiner ler Vmb leyb guet vnd er Darumb sült ir rat geben WIe wir im widerstreben Succentur In sinagoga
Dicit WIr solten Jn nu langst han Verderbet haben an allen wan Ee sich sölich vbel hyet ergangen Zw vnnserem laster
vnd auch schanden WIr hietten vrsach gehabt genug An falscher ler dye er trueg Magister Sinagoga Dicit Süllen wir das
lenger leiden So müess wir vnser ere meiden Auch hab ich daran gedacht Das er am sabat gesunt macht So hyes er den
tempel prechen Das süll wir pillich rechen Es mag nit gantz gerochen werden Las wir in leben hye auf Erden Et tunc duo
canunt Vnus auttem ex ipisen Quo finito Cayphas Canit Expedit uobis ut vnus moriatur Et dicit Cayphas Ir wist all nit
Referenzkorpus Frühneuhochdeutsch 1.0.1 (https://linguistics.rub.de/ref/) 2
F048: Passion Sterzing Modernisierter Lesetext
was ir sagt Was ir redt oder klagt Hört meines rattes phlicht Oder wist ir das nicht saluator dispondten Wer sich an nymp
gothait Dem ist von Rom widersayt Als ih{1}s der sich nennet got Dannocht ist ain grösser spot Wer sich zw künig hat
erkoren Der hat des kayssers huld verloren Als der verkerer tuet Nu höredt alle meinen muet Jch ways sicher offenwar
Werdent z dye von rom gewar Das er sich nennet ain got Vnd ainen kunig sicher an spot Vnd das wir gestatten das Sy
werffent an vns Iren has Vnd zerstörent vns zehant Payde lewt vnd auch lant Er guet weyb vnd auch kindt Sy erstörent
alle die hye sindt Sy vertilgent vnser ee Darumb ist wäger vil mee Das ain mensch sterbe Dan das das volk als verderbe
Stirpt er so ist das volk genessen Darumb süllen wir fleyssig wesen Das er werdt getöttet gar Vnd doch nicht ze offenwar
Vnd nicht an dem hohtzeytlichen tage Das nit werd auflawf vnd klage Des volkes mürml wurd tze uil Dyssen rat ich ewch
geben wil Annas dicit Chayphas der herre hat Geben den pesten rat Des sol vns wol benügen Vnd jh{1}m vachen so wir
erst mügen Magister Sinagoga Dicit Ir herren Ir solt ewch nicht vergachnen Seydt ir ih{1}m begunt zw vachen Vnser rat
sol auch pleiben in der stille Das er nicht erkenn vnseren wille Wan wurd er des gewar Er vnd auch sein iungerschar Sy
wurden sich darumb gedencken Vnd in kürtz von vns wencken Jn ander gegent vnd auch lant Dye verkertten sich auch
zwhant Vnd wurd ir ler im volk gemerckt Vnd dye valschait also gesterckt Das ir nyemant möcht widersten So wurd auch
straff über vns gen Darumb gedenckt das wir in ergreyffen Das er vns nit müg entschleychen Das wir in auch behefften
Das er mit seinen künsten vnd krefften Wider vns nit müg geringen Vnd dartzw nit müg enttrinen Postea scola iudeorun
canit Ab illo ergo dye Et iudey manent in loco consily Deinde saluator Jngredit cum disciplis et canit homo quidam fecit
et disponitur cena Et Petrus dicit saluato : Herr disse österliche Zeyt Mit irrer zwkunft vns nachent leyd Nu hettest dw
dich vermessen Das Osterlamp zw Essen Mit dein Iungeren sunder wan Nu solt dw vns wyssen lan Wo dir das sey zw
muet Da wellen wir es machen guet Saluator dicit Pettre vnd Iohanes hebt ewch auf dye vart Vnd get hin in dye stat trat
Das sol ewch ain Zaychen sein Alspald ir get zwm tor hinein So entgegent ewch ain man zwhant Ain krueg tregt er in
seiner hant Vnd er get nach wasser an den pach Dem volgt in sein hawß nach Sagt im wye ich mich hab vermessen Jch
well pey im das osterlampt essen Das er des also fleyssig sey Wan mein martter wont mir nachent pey Iohannes dicit
saluatorj Lieber herr vnd maister mein was dw schaffest das sol sein Deinde cum venerint ad portanten aquam Petrus
dicit Guetter man dir sey bekant Vnser maister hat vns gesant Vns zwen zw dem herren dein Wo ist sein haws das thue
vns schein Homo portans lagenan aquen dicit Ich weyß ewch auff das rechte spor Get mir nach ich gee ewch vor vnd tzayg
ewch zw disser fryst Wo meines herren hawß ist Et sic vadunt ad hospidem Qui dicit Seidt willikom Ir herren guet Saget
an was ist ewch tze muet Iohannes dicit Herr das Thue wir dir pekant Vnser maister hat vns gesant Vns tzwen zw dir
vnd spricht Er well des osterlamppes phlicht Pey dir heint hynnen essen Er hat sich des vermessen Das er vnd auch sein
iunger gemein Dye hochtzeyt wellen pey dir sein Hospes dicit Dye wort hab ich gernen venummen Haysset in frölich
kummen Vnder meines hawsses dach Jch will im schaffen guetten gemach Das mueshaws lanck weyt vnd prayt Leych ich
im zw disser hochtzeyt Johannes dicit hospitj Got geb dir den ewigen lon Jn seinem hymelychen tron Vnd entladt dich
aller pen WIr wellen nach vnnserem mayster geen Et sic vadunt pro saluatore Scola iudeorum canit Petrus dicit saluatorj
Wolauff herr das Ist perayt Was dw vns hast vor gesayt Das ist alles sicherlich fürwar Gerecht nach deinem willen gar Et
Sic intrat Ih s cum discip lis Et canit : Quia parata sunt omib Hospes dicit saluatorj Willikum lieber maister mein Dw
vnd all dye iunger dein Jch hab ewch all geren ein genummen lieber gest ich nye hab gewunnen Pey meinen tzeytten
als ich yetz han Das solt ir wissen an argen wan Saluator dicit hospitj DIr wirt gelonnet manigualtiklich Das dw vns so
frewntlich Er enpewttest vnd enphangen hast Gross almuessen dw daran begast Hospes dicit Ich Tuen es williklich vnd
geren Jch wil ewch allesambt geweren Guettes frydes ane neydt Jn meinem hawß zw disser zeyt Et tunc saluator dat eis
sedem et canit Venite medite panem meun Postea saluator cun suis discip lis ad mensam sedens Et deapositis sibi cibaris
medunt Scola iudeor canit Postea Saluator canit Desiderio desidera
F048-01r,03 ui hoc pasca manduca Et dicit saluator Begir die In meinem hertzen leydt Hat Begert vil lange tzeyt
WIe ich das Iüngste ostermal Mit ewch näm zw diser wal Ee das ich herttikliche not Erlydt vnd auch den pitteren tot
Johannes dicit saluatorj Herr dein künftige arbayt Jst vns allen von hertzen layt Postea saluator cingit lintheo Et dicit ad
disci
F048-01r,04 pulos Ir sült alle sitzen stille Das ist mein guetter wille Hintz das ich ewch allesambt Gewasch das sey
ewch pekant Dye füess das sol pillich sein Warumb das wirt ewch darnach scheiin Postea lauat pedes incipiens adiuda
cantans Mandatun nouun do uobis Et cum venerit ad petrun Petrus dicit ad saluatoren Herr dw wascht mir dye füesse
nicht Was mir halt darumb beschicht Saluator dicit ad petrum Petre dw solt dich waschen lan Als dye anderen haben
getan Petrus dicit ad saluatoren Herr das thuen Ich nymmer Vnd solt ich leben ymmer Es kumbt mir nit in meinen muet
Wan dw pist mir dartzw zw guet Saluator dicit ad petrum Pettre wasch ich dir die füesse nicht So sag ich dir wie dyr
geschicht Es ist dein grösstes vnhayl Wan dw wirst haben kainen Tayl Mit mir in meines vatters reych Das solt u wissen
sicherleych Petrus dicit ad saluatoren Nain herr das sol nit sein hawbt füess vnd die hende mein Solt u waschen schyre Ee
das ich wärlich verlire Tayl in deinem reych Jch wil ee sicherleych Das dw gantz nach deiner begir Waschest alle gelider
mir Et tunc saluator lauat Petrum et canit mandatun Saluator dicit ad Petrum Petre was hye durch mich geschicht Des
magst u noch wissen nicht Es wirt dir aber noch schein Das wyssest auf dye trewe mein Tunc sedent ad cenam Saluator
dicit ad disciplosen Ir Seydt rain an{2} allen wan Wan ich ewch gewaschen han Allesambt gemaine Aus genummen ainen
allaine Applin canunt Postquam denus cenauit Saluator dicit ad discipulos Ich will ewch all hye wissen lan Was ich euch
yetz hab getan Da solt ir zaichen nemmen pey Das der maist vntter ewch sey Als der ninste sicherlich Jr nennet herr
Referenzkorpus Frühneuhochdeutsch 1.0.1 (https://linguistics.rub.de/ref/) 3
F048: Passion Sterzing Modernisierter Lesetext
vnd maister mich Nu hab ich ewch gewaschen gar Dapey solt ir nemmen war Das ir vnter ewch sült pegan Als ich ewch
yetz hab getan Iterum saluator ad discipenlos Ich wil ewch geben ain newe ee Das osterlamp sol nicht me Furwar ich sag
ewch das Es ain betzaichung was Der newen ee vnd anderst nicht Hinfür man niessen sicht Mich für das lamp in prottes
schein Jch pin das lamp das der sünden pein Aller welt auff im trayt Jch sag ewch dye warhait Jch pin dasselbig himelprot
Vnd wer mich newsset ane spot Der stirbt zw kainer tzeit Des ewigen todes nit Deinde Ih s accipiens panen Gracias agens
frangit et Dicit ad discipulos Nempt hin des prottes schein Da ist mein leyb verporgen ein Der für der welde sündig leben
Wirt in den pitteren todt gegeben Consimilinr accipiens calicen Benedicit Et dicit ad discipenlos Trinckt das tranck vil
freyden pirt Das ist mein pluet das für ewch wirt Vergossen vnd für all menschait Dye alt ee ist hin gelaydt Das ist der
kelch der newen ee Wie offt ir das dthuet ymmer mer So weget ir mein leydliche not Vnd den herttiklich tot Et sicc
medunt et bibunt Scola iudeorum canit Saluator dicit ad discipenlos Saget an wo lies Ich ewch ye Pey mir ain gepresten
hye Petrus dicit saluatorj Nain dw herr sicherlich Das redt wir all gemainklich Saluator ad discipenlos Dauon wer zwen
röckt hab Der thue sich des ainen ab Vnd kawff darumb ain schwert Das ist das mein hertz pegert Phylippus dicit saluatorj
Schaw lieber herre wert Wir haben hye tzway guete schwert Saluator ad discipenlos Dye sindt wol vnnser fueg Damit ist
sein auch genueg Saluator iterum ad discipenlos Ich wyl ewch klagen zw disser frist Das vntter ewch ainer ist Der wirt
mich Jn den tot geben Wäger wär im das sein leben Bär zw der welde nicht geporen Wan er hat leyb vnd sel verloren
Tunc contristati incipinten Singuli dicere primo Petrus dicit saluatorj Herr lieber maister mein Wirt ich daran schuldig
sein Iohannes dicit saluatorj Herr wirt ich der sein Der dich wirt pringen in so grosse pein Jacobus maior dicit saluatorj
Herr Thue mir das pekant Ob ich derselbig sey genant Philippus dicit saluatorj Herr Jch frag dich an allen spot Pin ich
derselbig der dich geit in den tot Thomas dicit saluatorj Herr sag mir an als geuär Pin ich der verrätter Bartolomeus dicit
saluatorj Herr der frag ich mit gantzen willen nun Pin ich s der vnrecht wirt tuen Matheus dicit saluatorj Herr ich pit
dich zw disser frist Thue vns pekant wer der ist Mathias dicit saluatorj Herr ich frag dich mit gantzen meinen sinen Wer
wirt das übl Beginen Iacobus minor dicit saluatorj Maister der frag ich von dir pger Wirt ich s der verrätter Simon dicit
saluatorj Herr sy haben dich schier all gefragt Jch pit dich das dw mir das sagst Andreas dicit saluatorj Herr ich peger das
an dich Pin ich der das lass wyssen mich Iudas canit alta voce Nimquid ego sum rabj Et dicit saluatorj Mayster sag an
pin der Der dich geyt Jn des todes ger Saluator submissa voce canit Tu dixisti Et dicit Jude Iudas dw hast es gesaydt Mir
nächent von dir arbayt Deinde discipuli contristantur et mutuo querentes oculte quis Sit traditurus ihm{1} et dum re
F048-01r,05 uenerunt ad ioh{1}em Johanes recumbit spra pectus domini Et dicit saluatorj O Ewiger got pin ich der
Der dich geyt in des todes ger Saluator dicit Johanni Ich verküntd dir das hewtte Dem ich ietzunt mit willen pewtte Das
in gedunckte prot Der geit mich in des todes not Et tunc Jntingit panem Jn Scutellam et porrigit Jude Et dicit Jude Des
dein hertz willen hat Das thue wehendiklich vnd auch trat Scola iudeorum canit Interim Judas vadit oculte ad principes
Sacerdotum Et in medio obuiat sibi diabolus Qui dicit ad Judam Iudas Ich wil dir ain guetten rat geben Darumb merck
mich gar eben Dye salb ist vnnützlich vergossen Dye deines maisters hawbt hat genossen Nu pist u in deines maisters
vngenad kumen Vnd deine recht sind dir vast genumen Dreyssig phening wärn dir worden prayt Das gelawb mir für dye
warhait Gee hin noch pald vnd an der stat Mit mir an der Juden rat Dye werden dir noch dreyssig phening geben Das
dw verattest deins maisters leben Tunc iudas uenerit ad principes Sacerdotum et clamat alta voce Quid wltis michi dare
et ego vobis eum Tradam Et dicit Judas Ich versten an euch das disser ratt Vber ih{1}m von nasareth gat Was welt ir
mir geben Jch wil ewch sein leyb und leben Schon geben in ewer hant Das thue ich ewch sicher pekant Annas dicit Jude
Ia wir geben dir was dw wild kainer gab vns weuild Wes dein hertz von vns pegert Des solt u von vns sein gewert Judas
dicit iudeys So gebt mir gering Dreyssig silbrein phening So wil ich euch schaffen ane wan Was ich ewch verhaissen han
Annas dicit Jude Dye wellen wir dir geren geben Nym hin das dich got laß leben Dw warst ye ain frumer knecht Nu
thue dissen sachen recht Vnd schaff wye man es an richten sol Wan wir erkennen sein nit gar wol Vnd schaw das wir nit
välen sein Wan der erst schad wär dein Tunc annas mediante R mo Dat iude pecuniam Et dicit Se hin wir geben dir gar
gering Dysse dreyssig silbrein phening Judas dicit Judeys Mich penügt an dyssem gelt wol Darumb thuen alles das ich
sol Jter{1} Judas dicit iudeis Ist das nur ewer wille So schweygt hyetzw stille Wan ich gar wil gar tugentleichen Wider
hin tzw im schleychen Das mein nymant werd gewar Schyer so kum ich wider dar So luegt das man sey peraydt Als ich
ewch vor han gesaydt Annas dicit iude WIr tuen was dw schaffest Gedenck das dw es nit verschlaffest Tunc Judas recedit
ad cenan Scola Judeorum canit Saluator interim dicit Nun ist erklärt des menschen sun ane spot Vnd in im ist erklärt
worden got So nu got in im erklärt worden ist So ist er in im selb erklärt zw disser fryst O Jr lieben sün mein Ain klaine
tzeit wird ich pey euch sein Ir werdet suechen mich darnach Vnd als ich tzw den iuden sprach Wo ich mir hin zw gen
hab für genumen Da mügt ir noch nit hin kummen Aso thue ich euch auch kunt Ein news gepot gib ich euch zw disß
stunt Das ir anainander solt lieb han Als ich ewch lieb gehabt han Jn dem werden euch all menschen erkenen Vnd ewch
mein auss erwelt iunger nennen So ir die lieb manigualt All schon vndereinander behalt Petrus dicit saluatorj Lieber herr
vnd mayster mein Wo geest u hin das thue vns schein Saluator dicit petro Wo ich yetzund hin wird gen Da magst u mir
nit pey pesteen Aber über ain tzeyt schyer Wirst u sicherlich nach volgen mir Petrus dicit saluatorj Herr warum solt ich
yetz nit nach uolgen dir Das thue güetlich verkünden mir So ich doch mein sel an spot Für dich will setzen in den todt
inter Saluator dicit petro Petre dein sel wirst u sicherlich Jn den todt setzen für mich Fürwar fürwar sag ich dir Ee das
der han heint krät zwir So wirst u verlaugen mein Dreymal das thue ich dir schein Inter Petrus dicit saluatorj Wysse
lieber herre mein Verlaugen sy auch all dein Jch verlaugen dein nymmer Vnd solt ich leben ymmer Saluator subiungit
Referenzkorpus Frühneuhochdeutsch 1.0.1 (https://linguistics.rub.de/ref/) 4
F048: Passion Sterzing Modernisierter Lesetext
Ewr hertz sol nit betrüebt sein Es sol auch kain schrick kummen darein Gelawbt ir in den lebentigen got So gelawbt auch
in mich ane spot In meines vatters reich Sein vil wonung sicherleich Vnd wär etwas minder daran Jch hyet euch s auch
kunt getan Darumb gee ich hin dar Vnd berayd euch dye stat fürwar Jch wil euch auch zw mir nemen dahin Das ir auch
seyt wo ich pin Jr wysset auch wo ich hin gen Den weg tuet ir auch versten Thomas dicit saluatorj Herr wir wyssen nit
wo du hin wild gan Wie mög wir des wegs dan kuntschaft han Saluator ad discipulos Jch pin der weg sag ich euch eben
Dye warhait vnd auch das leben Nyemand zw meinen vatter kumen mag Dan durch mich fürwar ich euch sag Vnd hyet
ir erkennet mich So hyet ir auch erkant mein vatter sicherlich Jr werdt in auch erkennen füran Wan ir in habt gesechen
schon Philippus dicit saluatorj Herr tzayg vns den vatter dein So wellen wir all wol benügt sein Saluator ad discipulos Jch
pin pey euch so lange tzeit Vnd ir habt mich nit erkennet seydt Phylippe der mich sicht fürwar Der sicht auch meinen
vatter klar Wie sprychst u tue vns deines vaters scheyn Gelawbst u nit das wir ains sein Die wort dye ich zw euch reden
pin Dye gen nit von mir hin Aber der vatter der in mir beleybund ist Der tuet dye werch zw disser fryst Gelawbt ir nit
dye ainikait des vatters vnd mein So solt ir doch durch dye werch gelaubig sein Fürwar fürwar wer in mich gelauben hat
Der tuet dye werch dye ich hab volpracht Vnd wirt auch grössere tuen dan dye sein Wan ich gee zw dem vatter mein
Ewer hertz sol nit in traurikait stan Wan ich wyl euch nit ellend wayssen lan Dye welt wirt ain weyl nit sechen mich Aber
ir werdt mich sechen sicherlich Darumb das ich thue leben Wird euch auch das leben geben Wer hat vnd wehalt mein
gepot Der hat mich lieb an allen spot Vnd wer mich lieb hat auf erden Der mues von meinem vatter lieb gehabt werden
Er wirt auch lieb gehabt von mir Vnd ich wird im mich selb offenwaren schyer Thatheus dicit saluatorj Lieber herr was
ist dan geschehen Das dw yetz also hast geiechen Dw wellest dich selb vns offenwaren Vnd dye welt sol es nit erfaren
Saluator subleuatis oculis in celum dicit patrj O lieber vatter von himelreych Die stunt ist kummen sicherleych Nu erklär
deinen sun schon Das er dich erklar in dem himelischen tron Als dw im vber all menschen den gewalt hast geben Das
er in geb das ewig leben Vnd das ist das ewig leben fürwar Das sy dich allain got erkennen gar Vnd das sy auch Jh{1}m
xpem erkennen werden Den du in gesant hast auf dise erden Jch hab dich nun hye erklärt Vnd hab das werch auch nu
pebärt Das dw auf gesetzt hast mir Das ich es sol volpringen schyer Darumb lieber vatter mein Erklär auch nun den sun
dein Mit der klarhait die ich pey dir gehabt han Ee dan die welt ye anfang gewan Jch hab den menschen goffenwart den
namen dein Dye mir auss der welt von dir gegeben sein Sy waren dein aber dw hast mir sy geben Vnd sy haben dein redt
behalten eben Wan ich han in geben dye wort dye ich von dir gehört han Die haben sy wehalten schon Sy haben auch
sicher erkant Das alles das du mir hast gesant Das sey von dir her kummen Sy haben auch warlich vernummen Das ich
pin von dir auss gangen Vnd die welt hat mich enphangen Sy gelauben auch sicherlich Das dw her hast gesendet mich
Darumb allerliebster vatter mein Lass dir sy beuolhen sein Jch pit für sy gantz vnd gar Vnd nit gar für der welde schar
Sunder nur für die Iunger mein Dye dw mir geben hast wan sy sein auch dein Vatter ich pit nit für sy allain Sunder ich
auch in der gemain Für all die auf disser erden Durch ire wort gelaubig werden Das sy alle ains sein Als ich vnd dw lieber
vatter mein Damit das der welt bert pkant Das dw mich hast her gesant O heyliger lieber vatter mein Behalt sy in dem
nammen dein Dye dw mir hast geben Das sy als wir in ainikait leben Dyeweil ich pey in pin gewesen Sein sy in deinem
nammen wol genesen Wan ich hab sy behüet fürwar vnd nyembt ist auss in verdorben gar Dan allain der verdamnus
kindt Damit die geschrift erfült worden sind Nun gee ich zw dir dahin Ven das hab ich gerdt dieweil ich in der welde pin
Damit das sy das behalten in iren hertzen Mein volkummen frewd an allen schmertzen Dein wort hab ich in vor gesaidt
Vnd die welt tregt in gross haß vnd neyd Wan sy sein nit auss der welt überall Als auch ich nit pin aus der welde zall
Ich pit nit das du s nemst auß der weld hin dan Sunder das dw kain übel über sy lassest gan Vnd das dw in gebst dein
heilikait Vnd machst sy heilig in der warhait Geleich als dw her hast gesendet mich hab ich sy auch in die welt gesant
sicherlich Vnd ich heilig mich selb für sy auf disß erden Das sy auch in der warhait geheiligt werden Dw hast sy auch
mit deiner lieb pegabt Geleich als ich s von dir han gehabt Vnd die klarhait die dw mir hast geben Hab ich in auch mit
getailt eben Vater das ist der wille mein Das sy pey mir süllen sein Dye dw mir hast geben Das sy in ewikait mit mir
streben Wan dw hast mich gehabt lieb vnd tzart Ee dan die welt geschaffen ward Gerechtter lieber vatter das sag ich Dye
welt hat nit erkennet dich Aber ich hab dich sicher erkant Wan dw hast mich her gesant Vnd mein Iunger erkennen auch
an tzweifels glast Das dw mich her gesendet hast Wan ich hab in geoffenwart den namen dein Vnd wird in den noch
hinfür tun schein Damit das die lieb peleyb in in Mit welcher ich von dir lieb gehabt woerden pin Dardurch ich pey in
pleyb stätiklich An Endt ymmer vnd ewiklich Petrus dicit saluatorj Des helff vns dein heiliger nammen Nu sprechent
alle sammen amen Iohannes dicit saluatorj O lieber herr vnd maister mein Nun tuest u vns offenlichen schein Von dem
der dich hat her gesant Vnd vns wirt von dir kain beyspil bekant Nu wissen wir alle fürwar Das dir alle ding sein offen
gar Das mercken wir an deiner sag Darumb ist nit not das dich yemant frag WIr gelauben auch zw disser fryst Das dw
warlich von got aus gangen pist Saluator ad discipulos Ietz gelaubt ir fürwar hab ich vernummen Aber es kumbt die stunt
vnd ist kummen Das ir werdt zersträt yeder pesunderbar Vnd werdet mich verlassen allain gar Aber ich wirdt nit allain
sein Wan pey mir wirdt sein der vatter mein Vnd das hab ich euch offenlich getan kunt Das ir in mir freyd habt zw disser
stunt Fürwar sag ich es zimpt euch wol Das ich zum vatter gen sol Wan so ich meim vatter nit wurd nachen So wurd ir
den heilligen geist nit enphachen So ich mich aber zw im thue wenden So wird ich euch denselben herab senden Der
wirt albeg euer tröster sein Jr allerliebsten Jünger mein Jch hyet euch noch vil zw sagen Jr mügt es aber nit als ertragen
So aber der geist der warhait wirt kemen Dauon ir alle warhait werd vernemmen Der wirt euch weisen in allen sachen
Vnd wirt euch künftige ding offen machen Auber ewer traurikayt wirt sich ain weyl meren Doch wirt sy sich pald in
Referenzkorpus Frühneuhochdeutsch 1.0.1 (https://linguistics.rub.de/ref/) 5
F048: Passion Sterzing Modernisierter Lesetext
grosse freud keren In der weldt werdt ir werden betzwungen Aber habt getrawen ich hab die belt vberwuden Nun solt ir
tröstlich auff stan WIr wellen hin jn den gartten gan Et sic Saluator exit cum discipulis ad monttem oliueti Et canunt
inuicem Jn monte oliueti Orarani ad patrem Et dum p cedunt pussillum / Saluator dicit Petre Iacob vnd Iohan Jr drey
sült mit mir gan Dye anderen süllen hye peitten mein Jch wil ain weil von euch sein Tunc ceteri discipuli recedunt Et
assunptis tribus p cedit pussillun amplius et dicit eis Tristis est anima mea usque ad mortten sustinete hic et vigilate
mecum Et dicit saluator Mein sel Ist traurig hüntz Jn den todt Wan sy fyöurcht des todes not Wachet hye vnd peyttet
mein Jch wil ain weil am gepette sein Saluator p cedit pussillum abeys Et orat My pater sy possibile est transeadt a me
calix Jste ver .untammen non sicudt ego volo sedt sicut tu Et dicit saluator Vater himlischer got Durch dein götlich
gepot Sey mein gepet müglich So überheb der martter mich Doch dein will sol ergan Vnd nicht als ich gesprochen han
Tunc surgit aborenone et reuertitur ad tres discipulos Et dicit eis Mocht Ir ain stunde nicht Mit mir sein an schlaffes
phlicht Stet auff vnd wachet all Das ewer syn nicht vall Tunc surgunt Et dicit eis saluator Wachet sunder durch mein
ger Ain weil so kum ich wider her Tunc vadit Ih s et orat eundem Sermonem My penr Vater himelischer got Quo finito
Reuertitur ad discipulos Et dicit Petro Symon dormis no potuisti vna ora vigilare mecun Petre mochtest u nit an schlaffes
begyr Ain weyl wachen mit mir Dw sprychst doch ane spot Dw wellest mit mir gen in den todt dicit Jacobus major Jac
ens in terram o herr wir Von rechtter rewgiger vnd trawriger begir Herr vnd maister so entschlaffen wir Saluator dicit
discipulos Vigilate et orate vt non intret in temptacionem spenus quid propmtus en caro aut infirma Et dicit Stet auff vnd
wachet es ist zeyt Des todes zwkunft mir nachent leyt Pettet vnd habet hoffung Das ir nit valt in versuchung Der geyst ist
gantz vnd gar peraydt Aber das fleysch leydt groß arbayt Tercio vadit saluator et oradt Vt prius tunc apparuit ei angelus
Vt dicit lucas Qui scz angelus dicit saluatorj Ih{1}u crist dw warer got Von himel pin ich deines vatters pot Der hat mich
herab gesant Zw dir das sey dir bekant Das dw mit grosser not Vnd mit deinem pitteren tot Erlössest alle menschait Von
Ewigklicher pittrikait Dauon so hab ainen guetten trost Von dir wirt alle welt erlost Saluator dicit patrj Gotvatter des lob
ich dich Jn deiner gothait Ewigklich Tunc surgit Ih{1}s ab orenone Et venit ad discipulos Et Et dicit ad discipulos Nu
mügt Ir schlaffen Vnd ain klaine tzeyt rasten Scola Iudeorum canit sy wlt Jnterim Iudas vadit ad
F048-01r,06 iudeos Et dicit ad Cayphan Herr wir süllen hin gan Jh{1}m ich verspechet han Jch gee vor ir volgt
mir nach Vnd habt mitainander kainen sprach Chayphas dicit ad iudeos Lieben gesellen habt guetten fleyss Ob er euch
wolt werden zw weyss So fürt in mit synnen Das er ewch nit müg entrinnen Primus iudeus ad caypha Herr lasß dir kain
sorg sein Er mues von mir leyden peyn Jch wil in schlachen auff seinen koph Mit meines schwerttes knoph Secundus
Judeus ad caypha O caypha lieber herr Er mag vns nit sein zw verr WIr wellen Jn wol finden Vnd mit guetten stricken
pinden Et sic recedunt Et in transitu Judas alta voce canit Quencunqet osculatus fuero ipene est tenete eun Et dicit ad
iudeos Secht wen Ich küss an seinen mundt Das sol euch vest wessen kunndt Den sült ir vachen an disser fryst Wan er
der recht schuldig ist Vnd füert in mit sicherhait Entrint er euch es ist mir laydt Tercius iudeus dicit ad iude Gee nur hin
für dich Wir folgen dir sicherlich WIr wellen in wol pinden Das er nit pleibt dahinden Saluator dicit ad discipulos Stet
auff vnd wachet Jn dysser zeyt Secht ir nit wie Judas daher Eylt Scola iudeorum canit sy placet Postea vadunt ad ortum
Juda precedente et iudeis sequentibus iudas accedit ad
F048-01r,07 Ih{1}m Et clamat alta voce Aue Raby Et dicit Mayster piss gegrüsset zw tawsent stunt Jch muess dich
küssen an deinen mundt hic dat osculun Saluator dicit ad Jude Amice ad quid venisti Frewnt zw wew pist u kummen
Juda ich hab wol vernummen Wie dw mit deinem kuss in not Des menschen sun gibst in den tot Doch so wil ich dir zw
disser fryst Meinen kuss versagen nicht Et tunc querit Saluator a judeis Et dicit Was gefelt euch vnd wem sucht Jr Das
sült ir sagen vnd verkünden mir Tunc iudei cadunt Retrorsun Jn terram et ad statim surgunt Primus Iudeus dicit saluatorj
WIr suchen zw disser frist Jh{1}m der sich nennet kryst Saluator dicit ad iudeos Was pegert Ir zw disser stunt Das sült ir
mir machen kunt Hic iterum cadunt et Statim surgunt Quartus Judeus dicit WIr suchen zw disser frist Jh{1}m der sich
nennet kryst Saluator dicit ad iudeos Dixi vobis prius Quia ego sun Jch hab euch s vor gesaydt das ich s pin Was habt
ir noch in ewrem sin Tercia vice cadunt Retrorsun Et statim surgunt Saluator dicit ad iudeos Seydt das Ir nu suechet
mich So lasset dye gen für sich Tunc Inponunt manus cun clamoribus Et tunc educto gladio dicit Petrus Herr ob es dein
hertz begert So wer wir vns mit dem schwert Tunc petrus percucit malchun Et amputat ei auriculam dexteram Saluator
dicit Ad petrum Conuerte gladium tuum In locum suum Et dicit Wer rach mit dem schwert wirbt Von dem schwert
er verdirbt Davon stöss dein schwert wider ein Jch hyet wol den vatter mein Gepetten sicher fürwar Das er mir grosser
engelschar Zwelf hyet her gesandt Das sol dir wol sein pekant Aber ich mues leyden dye arbayt Als dye prophetten haben
gesaidt Vnd wil auch leyden sunder frey Fliech yederman da er sicher sey Tunc discurrunt discipulj Et secundus judeus
arripit Palium Johenis qui Recedit relicto palio Et dicit socio suo Schaw lieber wie Ist es mir ergangen Jch het ir ainen
geuangen Jst das nicht ain wunder Er lies mir hye seinen plunder Vnd lawffet nackat dahin Er hat fürwar weysen syn
Malchus dicit Awe das ich ye wardt geporen Das gerecht or hab ich verloren Das ist mir tzwar nit lieb Man wänt ich sey
ain dieb Wo ich hinfür ymmermere Jn dem landt hin kere Saluator dicit malchy Lieber schweig vnd gehab dich wol Dein
ding pesser werden sol Vnd ich wil zw disser stunt Dych sicher machen gesunt Tunc malchus apposita siby aure Eet sic
ducunt Jh{1}m de hinc Et dicit malchus Ich pin gehayssen malchus Mein or das mir petrus Fräuenlichen ab schlueg Mit
seinem schwert das er trueg Das hat Jh{1}s der guette man Mir gesetzet wider an Primus iudeus trudet Ih{1}m Et sic
cadit in terram et statim surgit Et dicit saluator Als einen mörder sicherlich habt ir gesuchet mich Mit spiessen stecken
vnd stangen Als ainen dieb gefangen Nu hab ich alle tag in dem tempel Der prophetten geschryft vnd exempel Euch
Referenzkorpus Frühneuhochdeutsch 1.0.1 (https://linguistics.rub.de/ref/) 6
F048: Passion Sterzing Modernisierter Lesetext
gepredigt vnd gelert offenlich Do schlueg noch fieng nyemant mich Nu fürt ir mich in den todt Vnd leyd an schuld dye
grosse not Tercius Iudeus dicit saluaturj Schweig vnd gee für dich pald Das dein der tewffel wald Süll wir hye lossen
deinem klaffen WIr haben wol anderst zw schaffen Sinagoga canit Jnterim ducunt eum ad Annam Annas dicit Ir herren
pringt Jr in daher Der das volk verkert mit seiner ler So hat Judas wol volpracht Was er zw thuen hat gedacht Sextus
Judeus dicit Ia dein hertz wissen sol Judas hat verdyent wol Was man im zw disser tzeyt Guettes vm den trugner geydt
Scola Iudeorum canit Deinde venit Johenes in
F048-01r,08 dutus alio pallio Et seq
F048-01r,09 tur a longe Et Johenes dicit ancille hostiarie Liebe dieren vergun dem geselln mein Das er auch gee
herein Ancilla dicit Petro Gee herein nach deinem muet Vnd werm dich pey der gluet Annas dicit ad Ih{1}m Ih{1}u von
der lere dein Solt u vns ettwas machen schein Saluator dicit ad annan Mein ler Ist offen vnd auch prayt Haymlich hab
ich nit gesayt Jch hab gelert in dem tempel offenwar Do sich sammet aller Juden schar Frag dye die es haben gehört Die
sagen dir meine wort die ich hab gelert Tunc quartus iudeus dat alapam Jh{1}u Et dicit WIe tars tu pey deinem leben
Dem pischoff sölich antwurt geben Cui saluator respondit Hat vbel geredt mein mundt Das petzewg an disser stundt
Jst aber das ich dye warhait sag Warumb gibst u mir dan den grossen schlag Tunc ancilla dicit petro Ich sprich auff die
trewe mein Dw pist auch der Junger sein Petrus Respondit ancille Fraw Ich erkenn sein nicht sicherlich Mit warhait ich
das vergich Et hic gallus cantat Prima fice Deinde venit alia ancilla Et dicit ad petrum Dw pöswicht vnrainer Dw pist
auch ir ainer Man kent es an der rede dein Das dw pist der Junger sein Petrus respondit Ich wän dich trieg der pösse geist
Fürwar ich wayss nit was dw sayst Wan des dw mich zeychest hye Sicher des erkant ich nye Malchus dicit petro Lieber
ich wil dir der warhait iehen Jch hab dich mit im in dem garten gesechen Jch wil dir auch fürwar sagen Dw pist der der
mir das or hat ab geschlagen Vnd pist von gallilea kummen Das hab wir an deiner red wol vernummen Petrus dicit Dw
lewgst vmb die payde Wil ich pey meinem ayde Schweren allhye zwhant Das ich in nie hab erkant Et do statim gallus
cantat Tunc denus Jh{1}s respicit petrum et Recor
Referenzkorpus Frühneuhochdeutsch 1.0.1 (https://linguistics.rub.de/ref/) 7