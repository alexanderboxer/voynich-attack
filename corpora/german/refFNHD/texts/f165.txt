F165: Geschichte der Stadt Neuss Modernisierter Lesetext
+H
corpus: ReF.RUB
language-area: ripuarisch
language-region: westmitteldeutsch
language-type: mitteldeutsch
genre: V
medium: Druck
time: 15,2
reference: Seite, Zeile
corpus-sigle: F165, III-Ca-V1, D
text: Historij des beleegs van Nuys
text-author: Christian Wierstrait (Wierstraat)
text-type: CB
assignment_quality: Z2
hoffmann_wetter_nr: HW 1455, ZK(W)
library: Ex. Cambridge/Mass., Houghton Libr. (ehemals Brüssel), u. Düsseldorf, UB, D. Sp. G.?434 (defekt)
library-shelfmark: -
date: 1476
place: Köln
text-place: -
printer: Arnold Terhoernen
edition: Reimchronik der Stadt Neuß aus der Zeit der Belagerung durch Herzog Karl den Kühnen von Burgund. Nach
dem Originaldruck von 1476 unter Berücksichtigung der Ausgabe von 1497 und 1564 hrsg. v. Karl Meisen. Bonn,
Leipzig 1926. VIII, 204 S.
size: -
language: fnhd
literature: -
notes-transcription: Sekundärzählung nach Meisen (Verse); Majuskeln, Satzmajuskeln und überhöhte Minuskeln sind
rubr.; eingetragene Lagenzählung; \{}&1 = Kürzung nach {$}, die mit $ verschmolzen ist, zumeist {er}-kürzend
abbr_ddd: WierNuys
extent: FnhdC: -; compl: komplett (ohne handschriftlichem Vorwort)
extent-size: FnhdC: -; compl: 18.004
@H
F165-001,01 Dyt ys Jn ihesus inde marien namen Dye historij des beleegs van Nuys zosamen CRiste du
hoeghste keyser vrij Verleen dye synn mym dychten by Dat dyr zo hoegher eren sy Jnd marien der keyserynnen Dem
hoeghen marschalck sent quirijn Moes ouch zo loeff myn rede syn Gyff heer verstant eyn claeren schyn Dat ych dyt wayll
besynnen Recht vyndt man in der alder ee Jnd anders dergelychen mee Jn scrifften manch hystorie Van groysser fursten
handel Ouch van beleegh der stede groyt Wye dye synt komen zo der noyt Jnd mancher in sym bloede royt Jst bracht
zo dodes wandel INgelychen vyndet man beschreuen Vyll wonders groyt dat ys bedreuen Vur mynschgedacht ind vnsem
leuen Darnae as got mynsche wart Wer dt wyssen wyll der mach dat suechen Jn alden ind in nuwen buechen Ouch in
gemeels vp manchen duechen Jn taefflen vnd wenden hart Slosss steed ind vesten der cristenheyt Van duytschen land in
heyrlycheyt Dye s hogen richs vermoegenheyt Van roemen synt vnderdayn Hoert truwlych ind nempt zo hertzen Dye
groysse noyt anxt ind smertzen Der nuysser froem sunder schertzen Van myr wylt dat recht verstayn Tzor tzijt as man
screyff offenbayr Nae crist geburt . xiiij C . iayr Jnd . lxxiiij . darzu clayr Vp fridaygh na sent Iacobs dach Dorch eynen
fursten van braebant Hartzongh karll was hye genant Syn naem was hoegh ind wydt bekant Vur nuyssz eyn groyssz belech
geschach Im yersten had der furst bestalt Dat vur yem qwam eyn wijssz heralt An nuyssz bracht der myt synnen kalt Des
fursten strack gesynnen Jr burger vch sy allen kundt Der prins gesynt van vch zor stundt As myr bewyll syns selues mundt
Dat yr yn layst her bynnen Jn der gestalt mach dat nyet syn Spraychen stracks dye nuysser fyn Helpen sall vns der gud sent
quiryn Behalden vnsen wyllen Her heraldt vch sy vrij bekant Wyr stayn an paes ind keysers hant Dat s offenbayr dorch all
dyess landt Wylt vch der reden stillen Alsus waren vyll frembder zungen Jn der furstlygher ordenungen Sy quaemen zo
perd ind wys gedrungen Myt vrijen moed all tzo der stat Doe sprach dat doyghdsam furstlich bloyt Vyss hessen landtgreeff
herman goyt Walluff lyeff frund syt wayllgemoyt Vns kompt eyn auentuyrlych schat An royffen layst vns den hoeghsten
got Myt guden hertzen sonder spot Dayr dryngt heran eyn mechtich rot Trostlych wyllen wyr vns weren Dayr sach man
dorch des fursten moyt Zu nuyssz manch hertz in troysten groyt Sy branten wye eyns vuyrs geloyt Jrre vyant macht zo
keren Nae dem groyssen burgonsche her Stalten sych zo gantzer wer Bynnen nuyssz all zeuldener Eyn yeder gyngh zor
lettzen Dye ritterscafft in hogem moed Ordenijrden yghlychs hoed Nae raed van hessen des fursten goed Jr gloessz gyngen
sy dayr settzen Vrimoedych sprachen oeuerall Dye nuysser burger myt geschall Vns beuelt ind genoeget wall Vyssz hessen
Referenzkorpus Frühneuhochdeutsch 1.0.1 (https://linguistics.rub.de/ref/) 1
F165: Geschichte der Stadt Neuss Modernisierter Lesetext
des fursten moit Syn moedyge hertz voll truwen Sall vns in noyt den moydt vernuwen Dat wyr wer storm noch strijd en
schuwen Jnd behalden eer ind goit Sy rieffen all o heer sent quirijn Hylgh ritter wyls vns vurstant sijn Doyn vns dyn
hogenaede schyn Bydden wyr hylgh marschalck vry Laes vns vmbdat wyr hayn mysdayn suntlych noch schentlych nyet
vergayn Noch dorch vns vyand doyt erslayn Jn vnsen noeden stant vns by WAlluff walluff yr frommen all Der wechter
ryeff myt luden schall Jch syen dye burgonsche ritter wall Sy dryngent an myt machten Dat weychterhorn blyes hye myt
yll Dat dayr in eynre kortzer wyll Vyll donrekloet ind stelen pyll Manchen froemen rachten IN hoghen moed geloefft myr
vast Sach man manchen getruwen gast Tzor wer ind stryd seer wayll gepast Vys nuyssz gayn ind ryden Zor arpen wart vrij
koen zo veld Reysden dye froemen stoultze held Tgaen dye vyand ind yr getzeld Myt schyessen ind stryden Eerst heysch
man sy doe wylkom syn Dat deyls der pyckartz rosselijn Myt wurden bracht by sent quirijn Vrymoedtlych in geworuen
Man sach dayr vur dye lumbart rijden Yr perd gedeckt myt doych van sijden Der nuysser woulden sy nyet mijden Des
synt yrr vyll gestoruen Rysch waren dye nuysser aff ind an Yr vyand hatten vyll stoultzer man Der meyste houff dat velt
gewan Man sach dayr schoen ritterspyll Dye nuysser wanten zu der stat Pauwluyn wurden dayr vp gesat Vmb nuyssz lacht
sych eyn duyrbar schat Van heren ind greuen vyll Snellych wart sust dye stat belacht Allvmb ind vmb myt hoger macht
Dayr schach groissz arbeyt dach ind nacht Van bynnen ind buyssen Sy naemen dat aeuercloyster in Dye vyandt hatten
manchen syn Zo schaffen vmb eyn rysch gewyn Dye waydt an sych zo sluyssen Tzu nuyssz sach man doe dye vroemen Vp
dye well ind muren komen As sy dayr dat werck vernoemen Yr tenten malch zu vesten Dye slangen ind bussen lacht man
dayr Vp toern ind portzen offenbayr Jdt galt yn allen dat leuen clayr Darvmb woulden sy nyet resten Ritterlych begryffen
sy dye wer Dye stat zo vesten was yr beger Dye bolwerck satten sy dar ind her As yn van noeden duchte Houentlych
malch syn wapen stalt Vp syne letz beyd iunck ind alt Yr gemoed waren mannichualt Want man yr leuen suchte Als sych
nu vort des fursten macht Soe hye would had zo veld gelacht Myt gantzen ernst was syn gedacht Krefftlich dye waydt
zo weruen Dye zeuldner by des rynes klyff Woulden oeuer ryden sonder schyff Sy quaemen in des wassers dryff Deyls
moysten dayrin steruen Elassij ryepen sy alda O sancta virgo maria Dye anderen liepen in vast na Vyssz wassers noyt zo
lenden Sy drijeuen dorch et was to layt Yrs iamers roiff en deed gheyn bayt Deyls hatten gedroncken s wassers sayt Jn
swaeren doedesbenden Tzor stunt darnae as dat geschach Wuruen dye lumbart eynen nach Jnd vp des hylgh sent sixtus
dach By daygh ind hoeger sunnen Voyrten sy dayr myt ylen groyt Eyn wympell lanck van varwen royt Sy meynten doe
aen zwyuell bloyt D waydt hetten sy gewunnen DEr wechter truw Do nyet en slyeff Yen was niet nuw . seer bald hie rieff
Dye vyand fell Synt vp der waydt Malch reid sych snell Nempt kort beraydt Dat sy sych dayr nyet vesten Dye rytterscafft
Myt vrijen moed Jnd burgerscafft Dye knechte goed Sych bestalten Jn dye waepen Mannichualten Sonder slaepen . Geyn
wardten vp den lesten In kortzer zijt Man dayr vntsloes Dye portze wyt Dayr wasser vloes Dye stoultze froemen Dayr
vyssz traeden Man sach sy koemen Dorch t wasser waeden Anderhalff hondert vp dye waydt Manch slangen schussz Na
in geschach Jn s wassers vlussz Denseluen dach Sy sprongen an Der lumbart schar Dye koene man Jnd schussen dar Vp
dye vyand sunder mayt Cryst got ind heer Dyn ho genaed Was dayr nyet veer Dat sach man draed Dayr wart erslagen Eyn
lumbart vrij Man sach dae draegen Der wympell drij Dye vur sent quirijn nu hangen Zom wasser dyep Dorch groysse
noyt Manch lumbart liep Jn synen doyt Eyn moriaen Van stoultzen moed Wart dayr geuayn Jn roeden bloed Ouch andren
hadten groys bangen Tzwey hondert dayr Der vyand starck All offenbayr Jn eyme parck Synt gefangen Jnd verdruncken
Dayr der slangen Scharpe vuncken Vyss druckten manchen donrekloedt Dayrmyt wurden Der nuysser vry Sunder burden
Erschossen drij Hard zu dem doed Denseluen dach Man had dat noed Dat tet geschach All yn der vyand velde bloedt
All gefangen Bracht man dayr yn Bleyche wangen Bedroefflych syn Had yr gestalt Jn swaerem moed Seer mannichualt
Dye nuysser goed Satten dye all zor vesten Seer snellych dayr Begreyff man raydt Jnt offenbayr Allvmb dye waydt Dye
yn zo hayn Bys zo der zijt Man mocht bestayn Myt allen vlijt Jn vreden inde resten Ueylych dayrhyn As man t geboyt
Zo brengen yn Meer luyd zor noyt Der furste wyssz Deed zu der stundt Myt allem vlyssz Dye saychen kundt Van coln
den froemen heren Dye altzohant Seer wyllyncklych Aen falekant Jnd styllyncklych By vunff hondert Froemer knechte
Vngeplundert Der wapen slechte Schyckten in nuyssz myt eren In gantzer truwen Jnd vrijen moed Sonder schuwen Dye
frunde goed Der stat van bun Synt komen daer
F165-001,02 Zu hoger sun Jnt offenbaer By nuyssz yr bloyt zo gyessen Jr wympell vrij Vntwonden strack Dat
brachten sy Aen allen lack Zor stat wart in Nae yrm beueell So stund yr syn All sonder feell Jnd wyllych Aen verdriessen
Tzo sulger zijt Geloefft myr das Was t all verblijt Dayr bynnen was Man ind frauwen Yrre sacht do vyll Noch sall man
schauwen Manch rutterspyll Vns moydt sall sych vernuwen Dye bunre goyt Spraychen oeuer luyt Frund syt gemoyt Vns
lyff ind huyt Gudt ind leuen Syn wyr koemen Hyr zo gheuen By vch froemen Gantz wyldt vns des getruwen Also sprechen
Wyr colsche knecht Vch zo wrechen Oer groys vnrecht Darzo syn wyr Van vnsen heren Geschyckt alhyr Jnd wllen keren
Myt goedes hylff Oer vyandt Dye froemen wyssz Van colne schoen Sy eygent pryssz Zo dragen kroen All vp dem ryn Der
duytscher steed Eyn hoefft zo syn Dorch byllych reed Spraychen dye nuysser zohandt NV dancken wyr As byllych yst Der
guder tyr Zo deser vryst Vnsen frunden Van bun der stat Och dat wyr kunden Verdyenen dat Sy bewysent in der noyt
O coln hyllych Jnd bunne truw Vch eert man byllych Want vnse ruw Der geyfft vch smertz As yr bewyst Myt gantzen
hertz Man byllych prijst Vwe doeghd ind froemheyt groyt Nae deser zijt Man vort besach Myt allem vlijt Wair yeder lach
Jn den wellen Ouch in toernen Zo gesellen Jn allen hoernen Dayr dye noyt dat meyste was Vp allen lettzen Meerd man
doe Dye gesettzen Des waren vroe Der furste rich Jnd ritterscafft Ouch desgelych Dye burgerscafft Dye froeme knecht
Jnd zeuldener Dayr wart gesecht Och got lieff heer Vns armen hylffs du wayll zo pas OEsten suden Norden westen Myt
Referenzkorpus Frühneuhochdeutsch 1.0.1 (https://linguistics.rub.de/ref/) 2
F165: Geschichte der Stadt Neuss Modernisierter Lesetext
vyll luden Vmb dye vesten Der stat van nuyssz Was all belacht Van welsch ind duytsch Beid dach in nacht Vyll manchen
dat erschreckten Vmb gantze rast All in der stat Der eyndracht vast Wart galgh ind rat Geslaegen op Jnd man geboit By
all mans cop Jnd vp den doit Dat nyemantz kyff erweckten DOe was der furst van hessen Jnd ouch wyll stoltzer man
Vast bynnen nuyss gesessen Dye vyant stalten an Myt bussen in zo schyessen Manchen tumeler groyt Seer scherplych
aen verdriessen Zo brengen nuyss in noyt Ouch wart dar vast bestanden Seer manch subtijll beslach Dye waren vyss
frembden landen Deden arbeydt nacht ind dach Allvmb dyen stat zo wynnen Dar was t yn vmb gedayn Dye froemen van
dar bynnen Beuesten yren playn Man stalt sych dayrmyt vpsatz Vp sent romanus dach To treden in der vyant platz As
dat vyss Nuyss geschach Dorch dye tolportz in dat velt Lyeffen dye nuysser an All by der vyand hogetzelt Jnd sloegen
manchen man In vrijen moed zom doede Ouch wunten sy der vyll Dye vyand hatten noede Jd was gheyn kynderspyll
Luyd rieffen sy allarm allarm Jnd vluwen myt dem houff Dye nuysser rieffen her iohan darm . Jnd schussen dat ydt
stouff Nyet langh dye vyand resten Jnd traeden koenlych an Dye stoultzsten ind dye besten Woulden s dayr vrij bestan
Vyssz nussz dye koene froemen Stonden vast in dem veld Jnd lyessen dye vyand koemen All malch vyssz sym getzeld In
woulden sy nyet wycken Dayr hort man groyssz geschall Nye mynsch sach desgelycken Jdt gyngh dayr oeuerall Van vyand
ind van frunden Yr eyn den andren schoet So sweyrlich as sy kunden Vam leuen bys tzor doet Myt oeuerhouff zom lesten
Moysten dye nuysser goyt Dayr treden in yr vesten As man yn dat geboyt Jnd darzo buyssen layssen Der yrre deden sy
noedt Dye laegen vp der strayssen Jn yrem bloede doedt In dem vyssgangh vur geroyrt Mocht man cleyrlich schouwen
Wye dye vroemen an geuoyrt Synt in rether trouwen Dye vyand hatten s schaeden Dat sach man offenbayr Dye doeden vp
zo laden Was doe yr arbeyt dayr Tvud wurden dar beschrouwen Bynnen dem guden plaen Dye froemen dye in trouwen
Waren dar vyss gegaen Jnd so dayr moysten blyuen Sweerlych doyt erslagen Van mannen ind wyuen Hoerd man dat seer
clagen Lvstlych vp sent Tyburcius dach Vyelt by auenturen Dat man menchen vyandt sach Vp dye waydt dayr vuren Yr
pauwluyn ind yr getzelt wurden vp geslagen Jn der waydt dorch t gantze velt Dat mocht nuyssz wayll claegen ENtlych sy
dayr begroeuen Eyn vaste wagenborch Jnd wes sy soulden hoeuen Verfueghden sy dat dorch Dye groysse swaere schyffen
Bracht wart seer zytelych Sy sprongen ind sy pyffen Jnd ryeffen spytelych Syet naber ghy moyt blyuen Nu moeghd y
nyrgent vyt Wy wyllen naerre dryuen Jn cloppen v dye huyt Naber ghy moyt oick hangen V wyff behalden wij Gheen
nemen wy gefangen Ghy syt eyn vuyll parthij In dye steed wyllen wy wesen Dat moeghd ij keren nyet Vp den dyrden dach
van desen Syd y in t groet verdriet Wyld ij dye steed nyet gheuen Segt naber vuyll katijff Kosten salt v dat leuen V guedt
ind oick v lijff Myt dreuwen ind worden En wyns tu vnser nyet Wyr wyllen dych begorden As man dye vyand plyet Sus
rieffen vyssz dye nuysser Wyr syn noch vnerueert Nu syet doch her yr tuysscher Wye noch dyessz gud stat beert Olassij
vole pendere Ryeffen dye walen wreed Tradyr dat ys verredere So yst yrs drewens seed Hangh hangh drencken kelen aff
Ryeffen sy dorch dye zijt Sus hoyrt man dayr manch frembt geklaff Vyll hogher wordt in spijt Quaed naeberscafft ind
wrede Had sych vergadert dayr Et ys der yueden sede Dye vloekent offenbayr Dye yoedscafft was verdreuen Vyt nuyssz
der guder stat Der vloyck ys dayr becleuen En hayt doch nyet geschat Uyll arbeyd groyt aen maeten Dayr buyten wardt
bedacht Jnd wat sy mochten saeten Myt vlyt wart dat gewracht All water dayrtzo nemen Dye vloyten vmb den playn Jdt
mocht in nyet bethemen Dat hant dye sprungh gedayn Arp ind cruyre dye ryuyren Wurden vmb gegrauen Dat geschach
in zween manyren As der furst would hauen Dye arp by quinom in den ryn Dye cruyr in nuysser broych Des fursten
wyll der moyst so syn As yem syn moydt bedroych Dae wurden zwae breyde brucken Ouer dye arp bereyt Van manches
wynvassz stucken Myt borden ouerleyt An enkere starck geuestet As sy dat kunden waell Geyn mynsch hayt dayr gerestet
So der was oeuertaell Rijden zo perd ind wagen Ouch wandelen zo voyt Dat mochten dye bruggen draegen Geyn last
was den zo groyt An d waydt zo beyden enden Waren dye bruggen dayr Myt ketten ind myt benden Geuestet offenbayr
IN strengen hogemoeden Lacht man heufftbussen groyt Dye schyrm darvur ther hoeden As dat der furst geboyt Toern
porten ind muren All nuysser vesten aff Tho schyeten in kortzer vren Was all yr ernst gescaff Nyterden ind kortauwen
Wurden nae darby gestalt Ouch waren dayr tho schauwen Langh slangen mannychualt Steynbussen ind serpentynen Jnd
der gereytscafft vyll Dye nuysser daemyt to pynen Dat was yrre aller wyll Groyt gewalt ind heren noyt Wardt gesyen ind
dayr gehoyrt Eyn nytart groyt dat yrste schoyt By nuysser ouerpoyrt Drij cloet yerst in geschossen Dye waren groyt ind
swair Nam landtgreeff herman vnuerdrossen Jnd lyessz dye wygen dayr Eyn eerlych offerhande Deed zu derseluer stunt
Der furst van hesserlande Myt wassz weych hondert punt Gaed ind sent quirijn tzor eren As in syn doeghdych bloyt
Jnd gud hertz wayll kund leren Dye meynongh was seer goyt Nv waren dye swaere bussen An dye nederportz gelacht
Myt enxtelygen schussen Wart dayr na nussz gewracht Geyn schyessen wart gelayssen By nacht noch ouch by daegh
Dye portz en lach in der strayssen Dat was der nuysser claegh Tarrissen ind vesten Des was dayr groysse noyt Nyemantz
mocht dayrbynnen resten Man schoys dayr manchen cloyt Des moyst ouch dayr myssgelden Dye wassermoelen goedt
Dye wayrheyt wyll ych melden Froem knecht blyeuen dayr in doedt It wardt eyn rayt geslossen Beroyrt dye nederport
Wat neder was geschossen Dat wart gebolwerckt vort Dye stat nyet zo verlyessen Dat was dye meynongh clayr Groyssz
arbeyt aen verdriessen Wart nyet geschuwet dayr SEer snellych hayt van braebant Der strengh furst ind wyssz Vyll synre
Bussen vort gesant Jnd stalt myt allem vlijssz Dye rinportz aff zo schyessen Den duuentoern darby Bylch mocht men s
wayll verdriessen Man en was dayr nyrgent vrij Ia druck ind ouch ellende Groyssz lijden hoyff sych daijr Man sloych zo
houff dye hende Dye noyt wart weyrlych swayr Dye rinportz ind duuentoern Wurden geschossen aff Wat man keerden
was verloern Jnd halff dayr nyet en kaff Man moyst dayrbynnen grauen Eyn groyssen swaren wall Tzer noit wardt sneell
erhauen Myt erden oeuerall Am toern dye wer tzor syden Man lacht vyll mysts darin Dye schantzen sucht man wyden
Referenzkorpus Frühneuhochdeutsch 1.0.1 (https://linguistics.rub.de/ref/) 3
F165: Geschichte der Stadt Neuss Modernisierter Lesetext
Myt hondert tween ind drijn Och ich moyssz nu beclaegen Wye manch getruwe bloyt Jst yemerlych erslaegen Van swaren
schussen doyt Dye tarissen hulffen machen Myt schantzen darin vast Man sach sy wenich lachen Dye stunden in dem
last SVs waren dye rinportz ind duuentoern aen vrist Neder zo grund geschossen ind ouch darzu verqwist Sydtweren ind
bolwercken waren dairweder gemackt Dar wart gearbet truwlich in ouch myt vlijt gewackt Vmb storm ind strijt der vyant
menlich dayr zo keren Stalten sych ritter ind knecht dye burger ouch myt eren Vur dat hoegh bolwerck starck wart eyn
staket gestalt Vp dye weren scharpe peell zo stayn tgaen all gewalt Eya all getruwen frund verstayn wylt nu myt hertzen
Jnd ouch mytlyden hauen der groysser swarer smertzen Wye der vermoegend pryncs van moed wyssz ind strengh Hayt
in syme hogen raed geslossen eyn gegengh An der rinportzen dat bolwerck myt storme zo gewynen Die den vurtradt
soulden doyn mochten sych mytleid besynnen O schoene nuyssz wye was dyr der rayt so gantz bedeckt Doch hued dych
got almechtich du bleues vnbefleckt Planeten des hymmels hoegh ind alle creaturen Dye van gaed gescaffen syn ind ouch
van der naturen Mochten sych wayll erschrecken der schuss manchueldicheit Dye nuyssz by ouerportzen dayr an dem
toerne leyt Ouch in den hogetzijden marien hymmeluart Des daygs ind ouch des auentz as sy geboren wart Sent iacinctus
auent was darna vp satersdach Wylt frund nu vlijsslych hoeren wat zo der zijt geschach Tzu recht primtzijt vur myddaegh
der wecht vp der kuren Die stormlock sloich seer schrecklich vil moisten daraf truren Wye luud er rieff dairbynnen stellen
wylt vch yr froemen Jch syen dat her myt machten in synnen wapen koemen Gestalt synt sy zom storme an der rynportz
gaynt sy an Nyet langh en douch verbeydet yr froem getruwe man Rysch waren dye belachte nuysser gerust malch vp
syn wer Man sach sy wyllych louffen tzor lettzen dar ind her Uerueyrlych storm myt nyde erhoyff sych zo der stunt
Dye an van buyssen traeden wurden dayr vyll seer gewunt Groys geschussz van beiden deylen wart gruwlich dae gehoirt
Ouch krysschen ind royffen allmort allmort allmort Der storm wart dayr beherdet by sieuen vren lanck Jnd geschach zo
syeuen stunden dat burgonsche volck an dranck Sy hatten by gedreuen eyn schyrm ind kattze breydt Dayr maychten sy
yr geschule ind sych zom storm bereidt Ach wapen ind vmber wapen der dys eyn oyrsayck yst Dayr quamen dye stoultze
helden zom doed in kurter vryst T staket dat vur den bolwerck stund wart grinlich vis geruckt Den anganck dayr zo vryen
dat yst in wayll geluckt Myt yren wymplen koenlych dye hogemoytte man Sprongen an dat bolwerck hoegh ind sloegen
ledderen an As vnuertzaghde leuwen zo strijden hant sy begert Sy hatten all storms gereytscafft yr hemer ind yr swert
Gued nuyssz du edell fleck wat noyt was in dyr doe Grois anxt ind sorgh aen zwyuel niemant was dae billich vro Doch
moys ich wayrheit melden aen zwyuell was ir moet Zor wer stunden sy in wapen dye edell nuysser goet Sy wurffen ind sy
schussen dayr manchen man zo stucken Man sach myt groissen heuffen vill doden zom grauen rucken Dye nuysser rieffen
lude wylt yr nyet bas heran Vwer wyllen wyr verbeyden segt vlemynck by sent ian Eyn groissz wertlich yamer do geschach
ind mortlich noit Dayr buyssen synt do bleuen vyl hondert mynschen doit Dayr wurden seer beschruwen as dat wayl
billich was Dye myt den kurfftzen laegen ind bissen in dat gras Ellendich wast zo schauwen ind droifflich ouch zo clagen
Doch stund ydt as t waill billich was den nuyssren zo behagen Yrre viant verluyssz was do so groit die moisten stormes
laissen Dye nuysser layffden sent quirijn der in dat kunde saissen Suesse moder gotz maria hymmelysch keyserynne Du
byst lieff frauw sunderlych as ich mych recht besynne Eyn vurstant alles frauwengeslechts die ich prijsen moit Du heeffs
binen nuyssz sterckt verleent den ionfren in frauwe goit Van yrem moed bynnen nuyssz ist wunder nae zo saegen Want
sobald van noeden groit die stormklock wart geslaegen Sach man dye frauwen ind ionferen sych zor noitwer stellen Si
droegen an calck wass{1} in steyn vp bolwerck in vp wellen Ia also steultzlych gauen sy den froemen hogenmoyt Dye
in der wer da stunden ind gussen yr getruwe bloyt Den aemechtigen van arbeid swair brachten sy kruidt ind win Jnd
dye dayr laegen erschossen den deden sy truwen schyn Freuwlych rieffen sy stait vast yr fromen ritter ind knecht Datt
et manchem stoultzen bloed eyn new gemoede brecht Were dat moegelych in hedt mant ye meer gedayn So suld man
byllych bynnen nuyssz manche frauw ritter slayn Myt groysser droeffheyt moys ych beschryen ind bekarmen Wye de
schon lychamen laegen vyss gestreckter armen Dayrbynnen vp dem bolwerck in yrem bloede royt So yemerlych erschossen
all vp der erden doyt All gud getruw herten moegen des nyet vergessen Dair bleuen doyt vyll Burger ind iunckheren
stoultz vyt hessen Dye hogemoytte knecht stalbroeder ind tzeuldener Stunden vnuertzaygt bys zom strengen doed in yrer
wer Och dayr sach man yemerlych dye doden tho graue dragen Man hoyrt dayr man ind frauwen seer weynen ind sagen
Almechtiger got dyn barmherticheyt moyt sych neygen Dye selen der getruwen doeden dyr tho machen eygen Wylt
lyeff heer yrer sunden genetlych nu vergessen O hymmelsch keyserynne dye by dym kynde byst gesessen Moederlych in
dyner grundeloeser barmherticheyt Dye selen in gnaed to brengen bys frauw truwlych bereyt Qwaill anxt ind schreclich
noit erhoff sich dis dages vort Myt groyssen gekrisch ind royffen an nuysser oeuerport All man blyff zor wer ind wapen
rieff der wechter des is noit Dye vyand dryngen an dye ouerportz myt heuffen groit Storms wyllen sy begynnen eyn katz
dryuen sy daran O do sach man noch bynnen nuyssz seer vyll getroister man Dye froemen in yrer hoeden stunden dayr
vast zor wer Vnerschreckt sy saegen dye vyand stoultz dair komen her Under eynre kattzen swayr dye sy dayr woulden
drijuen An dat hoege bolwerck starck as ich die wairheit schriuen Nu waren dayr vp dem walle zor sijdtwer wayll gepast
Steynbussen ind slangen dye brachten den vyande last Jm angangh as sy woulden des stormens dayr begynnen Jnd myt
der swarer kattzen dat bolwerck so zo wynnen Wurden dye vnuertzaygden zo stucken vyll erschossen Vnder der swaerer
kattzen byllych hayt sy dat verdrossen In noeden hant sy moysse wichen ind lyessen die katze stayn Dye nuysser troystlych
rieffen ir ionckheren tredt herayn Eer sych doch hayt gestillet des stormes aneganck Hant dye bussen tzo allen syden
gegeuen groyssen clanck Dye kattzen wurden nae verbrandt an beyden portzen dair Dat daeden vyssz nuyssz die stoultze
sagen ich vch vurwair Dye lunbart gesonnen vredens des zweyden daygs hernae An der rijnportzen buyssen yr doeden zo
Referenzkorpus Frühneuhochdeutsch 1.0.1 (https://linguistics.rub.de/ref/) 4
F165: Geschichte der Stadt Neuss Modernisierter Lesetext
grauen dae Nyet would der furst van hessen dorch rechte myldycheyt Dayryn geweygert hauen dan hye den vreden leyt
Vyt der stat synt zwen gefeylycht ind ouch darto gestuckt Dye man dar myt groyten heuffen all tho der gracht bestalt
Dye thor vyandt grauen dye doeden hant angeruckt Der lumbart ind der pyckart gedacht was mannichualt Nu had der
stoultze herzongh sessz wechen dayr gelegen Dayrbynnen syn hoycheyt had verlorn vyll froemer degen Trumpetten ind
claretten ghaeuen do eyn groys geschall Vyt nuyssz vam hoeghsten toerne datt et schynnert ouerall Dayr was hoffen ind
vermoeden dartzu ouch mancher troyst Dat sy in kortzen zijden s beleegs soulden syn erloyst Jnd der furst van groyssen
landen sould vp gebrochen syn Sy rieffen all gemeyne hylff goyt ind heer sent quiryn Wylt nu vns anxt ind lyden to
fruwden wenden snell Hylgh moder der barmhertzycheit vmb keer vns vyand fell Och wye wenich wusten dye getruwen
ind fromen hart dat doe alreyrst thom spele vmb den steyn gedobbelt wart Jn dem hoffen hyelten sy sych doch oeuer
zwelff wechen lanck All daegh erloyst tho werden was vmber dar yr gedanck Jen vmb troist an goid tho weruen wart
troulich dair bedacht Des hogen marschalcks hilghdons to hauen eyn erlich dracht Die geschach des hilgen Cruijtzdaijges
exaltatio Myt begerlyger innicheyt eyn schoen processio Eyn styllongh alre clocken was geordent bynnen nuyssz Bys tzom
fest der verheuongh des hylgen vroenen cruyssz As dye werd processij myt innicheyt daer geschach Do hoerd man alle
clocken seer luden denseluen dach Jnd sust in den hogen festen so luud man oeuerall Anders had man van getzijden noch
vren geyn getall Dan as t zor noyt geburden hoyrd man dye stormclock dort Van den getruwen wechter seer kloppen
vp dat bort Tvsschen den getzijden dayr ich vur aff hayn geschreuen Hant dye subtijll burgonschen vyll wunders dayr
bedreuen An dye zwae groysse bruggen dayr ouch vur aff is gesacht Hant sy van myst ind erden zwen dycke darby gemacht
Eyn moelenwerck was begriffen van vyll gereytscafft fyn Dayrmyt sould man do dye arpe vyssz oessen in den ryn Dye
wasser so tzu nemen tusschen stat ind ouch dem werd Dye molen would nyet gedien edt was eyn wyldt geuerd kVnd ich
nu wayll vort bedencken All boerd ind ernst getzencken Dye geschaegen in der zijt Vyll nuwes suld man dan hoeren Nu
macht myr nyet all geboeren Dat begriff wurd vyll zo wyt Darvmb wyll ych vort yn kortzen Dat ych weys vijssz wyllych
stortzen Nyemantz neem dat vp in spyt Op sent mycheyls daegh hoirt mych vort Sach man vyssz nuysser nederport
Treden steultzlych zo velde Ouch vyssz der rynport vrylych an Dye vnuertzayghden nuysser man As ych dye wayrheyt
melde Sy maychten eynen vryen louff Van beyden portzen in den houff All zu den hogetzelde Myt armbursten ind myt
bussen Myt swerden scharp ind schussen Erweckten sy dye vyant Der doe dayr vyll erslagen wart Man sach sy louffen vp
der vart Jnd royffen luyd dauant dauant Doch schyckten sy sych zo der wer Dye nuysser hatten yrer ger Jnd neeckten sych
yn zo hant Plunderije van manchen stucken As yn dat do sould gelucken Naemen sy dayr myt gewalt Vyll hayckbussen
ind tzween slangen Eyn royt wympell vp eym stangen Dat zor hoegden was gestalt Jnd vp der vyand bolwerck stund So
got der auenturen gund Den nuysseren manichualt Lvstlych was de auentuyre As dye tenten in eym vuyre Dayr lychter
flammen branten Jnd der vyand vlucht zo schauwen Wye dye nuysser gyngen tauwen Zu rouuen manck den clanten
Donrekruyt in zween tonnen Hant sy ouch zortijt gewonnen As zor stat wart wanten ET ys gnoychlych tzu vertellen Wye
dye knecht ind froem gesellen Sprongen weder in dye stat Vrysch ind vroelych was in der moyt Yr sachen waren vurden
goyt Des namen dye vyand hat Dat wympell brachten sy sent quirijn Jnd danckten yem der gnaeden schyn Jn wayrheyt
sagen ich dat Uyll zo sorgen sych vort erhoyff Want man dayr buyssen enxtlych groyff Dye bolwerck so zo vellen Vur dye
rinportz wurden van stunt Jnd oeuerportz zween grauen begunt Myt vyss geworpen wellen Sus dreyff dye eyn parthye
dayr Sweerlych dye ander offenbayr Myt anxt ind noyt zo quellen In nacht ind daygh sy sych sayssen Numer grauens dayr
zo layssen Moysten dye arm belachten So geschach dayr manch besynnen Wye man do dye grauen bynnen Becleytten ind
machten Vast gebolwerckt in der erden Arbeyt moyst man steytlych herden Jnd dayr gheyn werck verachten Trotzlych
hant do gegrauen dayr Eyn tgaen den andren offenbayr By nacht ind ouch by daege Erd wurpen sy malckandren tzoe Dat
dye dayr vloych all euen hoe Gemengt in eyme slaege So woulden sy dayr dye grauen Myt erden oeuer vollet hauen Was
nyet in malchs behage In den waepen moyst man do baldt Dye greuer hueden myt gewaldt Vyll wurden der erschossen
Heultzen pyffen vast vmbunden Wurden zu den grauen vnden Behentlych in gestossen Myt donrekruyd gewullet seer Jdt
bracht den greyfften groys erueer Jnd hedt sy wayll verdrossen Nyemantz kan der dyngh manyren Vollyncklych genoych
visyren Dye dayr wurden bedreuen Cloet wurffen sy in dye grauen Zo barsten van bouen auen Wayll mochten aldayr
beuen Dye moysten in den anxten stayn Doch hant dye cloet gheyn schaed gedaen Jnd pyffen vurgeschreuen Proeuet
frund ind ouch yr vyant Was gaydz genaed nyet dayr bekant Dat sulgh frembd instrumenten Dye soulden bursten in
vill stuck Den greueren zo vngeluck Jnd doch dayr nyemantz trenten Och wuld got dye synne gheuen Den van nuysse
all yr leuen Sy dye genaed bekenten Rijchen ind armen ionck ind aldt Gedencken byllych der gewaldt So langh sy hant
leuens wyll Wye dye swaer groesse tumeler Geschossen wurden dar vnd her Jnd ouch dye gefuyrde pyll Vunfftzych mayll
tusschen nacht ind daegh Wart geschossen as ich vch saegh Manch tumeler groyssz myt yll Ouch vayck bynnen eynre
vren Wurden oeuer nuysser muren Drissich vuyrpyll in geschossen Och wye was dayr so manch gedanck Jdt duyrden
oeuer ses wechen lanck Bylch hedt man s wayll verdrossen Dat sy schussen vur ind hynden Seer vyll fuyrpyll na den
wynden Myt swegell oeuergossen Urwo ind spaede ouch nacht ind dach Sonder vnderlayssz dat geschach Verueyrlych aen
genaede As t sent franciscus auent wart Der weychter sloych dye stormklock hart Fuyr rieff hye do gar draede Doe sach
man yamer altohant Bynnen enstund eyn schrecklych brant Bys zo dem auent spaede Eyn groysse noyt was daebynnen Jdt
begunt sweerlych zo brynnen Jn der ryn ind nederstrayssz Och dayr wart erschreckt mannich hertz Jdt gyngh dairbuyssen
schymp ind schertz Der brandt wart groyssz sonder mayssz Man hoerd de vyand trumpetten Dat her would sych zom
storm setten Myt macht sonder vnderlayssz Schyr enstund ouch an der hamport Eyn huyssz zo byrnen also vort Sus was
Referenzkorpus Frühneuhochdeutsch 1.0.1 (https://linguistics.rub.de/ref/) 5
F165: Geschichte der Stadt Neuss Modernisierter Lesetext
groyssz erueyrnissz dayr Eynre zo dem anderen lieff Och leyder dat eyn yeder rieff Verraeden syn wyr off offenbayr Man
ind ouch frauwen altzohant Lyeffen zor wer ind vp den brant Do stund nuyssz in groysser vayr Troystlych wart der brandt
dayrbynnen Myt arbeyd ind vrijen synnen Gelescht van den gemoeten Dye ritter knecht ind burger vrij Bleuen all yren
lettzen by Dye froemen ind dye goetten Vp toernen bolwerck ind wellen Stunden vast as truw gesellen Gewaepent in der
hoetten E Eyn yeder nu dencken mach Wye nuysse stund denseluen dach Jnd hyengh in eynre waegen Dayr was groys
arbeit tgaen dat fuyr Jnd tgaen dye vyand vgehuyr Dye in den grauen laegen Wart gestanden eyn werlych stant All wer
dye gantze stat verbrant Darnae moyst nyemantz vraegen Benedydongh gaydz almechtich Der wyr byllych syn gedechtich
Erscheyn do myt genaede As bynnen t fuyr gelesschet wart Erhoyff sych doe zor seluer vart All tgaen den auent spaede
Eyn groyssz brant in der lumbart her Dat was der nuysser groys beger Erlychten sy gar draede Eyn vmb dat ander ryeffen
sy Wat ouw naber lays byrnen vrij Sent quiryn wyll dych sus schenden Der vyand vp sat ind gedacht Tzo sturmen sych
dar neder lacht Dan moysten sy sych wenden Sy kunten s so gelesschen nyet Dayr was seer bald groys brandt geschiet
Jm her an allen enden Am vyerden daegh by myddernacht Darnae as ich vur hayn gesacht Na vndergangh der sonnen
Maychten dye vyand groyssz geschreij Zo drijn getzijden mancherleij Jnd vmb dye stat sy ronnen Geslaegen wart dye
stormklock seer Dayrbynnen wust man myn noch meer Dye stat en weer gewunnen Troist vns heer got van hymmelrich
Maria nu hilff moederlich Ryeffen dye nuysser alle O hilgh marschalck wyls nyet laissen Vns zo helffen dych zo saissen
Hued vns vur iamers valle Jn allen lettzen dorch dye stat Al malch dayr zo den wapen trat Vp bolwerck toern ind walle In
kortzen wurden van bynnen Dye nuyssere sych besynnen So sy vernaemen tohant Dat dye vyand lyggen bleuen Jnd dayr
anders nyet en dreuen Auer was yr anxt gewant Tzu troyst satten sy sych weder Do stalt sych zor rasten neder Der furst
ionck vyssz hesserlant Tzor hamportzen as ich vch saegh Traeden vyssz sent calixtus daegh Sent quirijns froeme knechten
Jnd sloegen in dat gelresch her Manchen stoultzen man darneder Myt strijden ind myt rechten Sy naemen veyrtzyen
kurfftzen schijr Jnd ouch darzu der wympell vijr Sent quirijn sy dye brechten Hoert vort frund wat geschach do meer
Dye nuysser in der wederkeer Eynen celck myt sych brachten Jrer burger zween ind eyn knecht Wurden dem stoultzen
hartzongh brecht Geuangen dayrmyt machten Dat erschreckten dye van bynnen Oeuell gyngh ydt in zo synnen So dat sy
des wenich lachten Och dat en was nyet aen oersach So man bedacht groyssz vngemach Dat darvyssz soulde rysen All
pyll ind darzu donrekruyt Was dayrbynnen geschossen vyt Besoerghden seer dye wysen Suld dayrbuyssen werden gemalt
Van den gefangen dorch manchualt Der vyand vnder wysen Man mach sagen ind wat man wyll Jdt was bynae verloeren
spyll Doch bleuen sy in hoffen Jnd vp sent hyrpertz dach asvort Dryhondert dayr vyssz nederport Dye hamport was
ouch offen Sach man koenlych dar vyssz brechen Den genteners yr kelen stechen yrre gheyn yst in entsloffen Ind vunff
man eyn freuwelyn Vyengen sy ind eyn serpentyn Sy wunnen ouch myt gewalt Acht hayckbussen ind mentell wyll Wer
suld doch moegen swygen styll Nyet zo melden dye gestalt Ouch wunnen sy der wympell zwey Dayr was gekrisch ind
groys geschrey Jnd grois erueer mannichualt An sent mertins auent ind daegh Hant dye nuysser myt eym verdraegh By
oeuerportz gehalden Eyn gesturm allvmb dye grauen Dat sy dye dair woulden hauen Myt strijde ionck ind alden Wijslych
sy yr werck besonnen Dat sy so dye grauen wonnen Got liessen sy des walden Plechseed was van aldz der strijde Dat man
in den velden wyde Kempten ouch streyt ind vechten Dayr en mochten nyet gewerden Strijden moysten in der erden Van
nuyssz dye arm belechten Der vyand bleuen doe vyll doet Van schyessen dayr in groysser noet As sy dat seluer sechten
O Jhesu crist got almechtich Byllych ist man nu gedechtich Wye dorch dyn hogenaeden Dorch myldycheyt der moeder
dyn Dye nuysser all behalden syn Jnd bleuen vnuerraeden O sent quiryn du werd patroen Du hyeldes nuyssz hylgh rytter
schoen As sych dych truwlych baeden Steyt clayr zo myrcken hoert all frund Dat ycht nu wayll ertzellen kund Geloefft
s myr vast in truwen Jn zijt vmbtrynt sent mertynssmyssz Waren daebynnen syt s gewyssz Jn anxt ind groyssen ruwen
Landtgreef herman der furste goyt Jnd darzu manch getruwe bloyt Sych would yr leyt ernuwen Truyrych was der getruwe
rayt Der stat van nuyssz vort alle stayt Dye dayr enbynnen waren Eyn halff ton puluers oeuerall Was nyet daebynnen as
ych sall Dye rechte wayrheyt claren Ouch pyllgeschussz was all ewech Jnd dayr was noch eyn swayr belech Nuyssz stund
in groysser varen Onbillych gyngh man nyet zo raed Des morgens an bys auentz spaed Wye man sych vort sould halden
Eyn wyssz man sprach dorch vryen moyt Jr heren nu ys raedens noyt Van iongen ind van alden Vns hulff der luyd ys
wurden cleyn Dye synt erschossen int gemeyn Got wyll der selen walden Leyder ydt ys noch swaerer meer Sayn ich in
truwen vp myn eer Wyr en hayn geyn donrekruyt Dat pyllgeschussz ist ouch ewech Nu myrckt dye noyt vp dyt belech
Jdt gylt vns leuen ind huyt Hij moissz entlych geraeden syn Zo hauen hulff ind troysten schijn Off gayn der stat iaemers
vijt In namen gaydz ryet do vuran Der furste wyssz landtgreeff herman Darnae dye werde rytterscafft Der froem rayt
van nuyssz in truwen woulden lijff noch gudt dayr schuwen Zo behalden nuysz myt crafft Dayr wart eyndrechtlich seer
draede Seer wayll vp dye gotz genaede Jnd wijslych in raed gescafft Also dat zween froem getruwen Geschyckt wurden
sonder schuwen By nacht dorch der vyant her Dye zo colne asdoe vanstunt Dem froemen raede deden kunt Wy et zo
nuyssz gelegen wer Jnd dayrzo weruen gantzen troyst Dat nuyssz vyssz noeden wurd erloyst So dat was yr ernst beger Dye
zween so vyss geschyckt wurden Hant getruwlych sunder burden Dye noyt groys alsoe gemalt Dat van colne der wijse
rayt Myt costen groys geschycket hayt Jnd sestehalffhondert gestalt Wayll gerust in wapen ind wer Zo treden dorch der
vyant her Myt gereytscafft mannichualt Hard wyllych haynt dye colner stoult Vngespart yr syluer ind goult Sestehalff
hondert seck gemackt Jn yederen sack hayn sy gedayn Tyen punt salpeters sonder wayn Jnd den tzeuldneren an gepackt
Also bynnen nuyssz zo brengen Dat ys aen der vyand drengen Dorch gaydz genaed seer wayll gerackt O sent elysszbeth
hylge frouw Du hays behoit in gantzer trouw Den furstlych stam van hessen Landtgreeff herman dat edell bloet Der do
Referenzkorpus Frühneuhochdeutsch 1.0.1 (https://linguistics.rub.de/ref/) 6
F165: Geschichte der Stadt Neuss Modernisierter Lesetext
in anxt ind noeden groet Bynnen nuyssz was gesessen Van dyr ouch frauw elizabeth Jst er gestampt na mynsch geseth Jm
syeuend graed gemessen Natuyrlych as dat yst kundych Jnd ich armer mynsche sundych Jn der wayrheyt hayn gehoyrt Vff
dynen dach waren komen Bynnen nuyssz dye knechte froemen Gesament vyssz manchem oyrt Dye den salpeter brachten
dar Koenlych dorch dye burgonschen schar Vngeletzt ind vngestoyrt O do vergassz man alre noyt Jn nuyssz was weder
freuwde groyt Genoychlych wart vntfangen Der salpeter van den knechten Dye den dayr in secken brechten An yren
schouldren hangen Trunpetten sloych man ind bungen Sy rieffen vroelych ind sungen Geendt yst vnssz verlangen Rysch
deed man zom puluer maychen All gereytscafft ind all sachen Den entlych zo bereyden Dye meyste zwae nuysser bussen
Wurden weder zo den schussen Gelacht in yr geleyden An dye Rynport ind oeuerport Dayrmyt zo schyessen also vort
An den zween portzen beyden Entlych der vyand bolvuercken Dayrmyt sy sych seer zo stercken Hatten froemlych an
gewyrckt Dat man nyet had moegen keren Wylchs allet dye versuchte heren Hatten buyssen wayll gemyrckt Myt vryen
moyd vngesondert Schussen froemlych in dat hondert Dye nuysser myt den bussen Dorch der vyand bolwerck hoege Dat
manch stuck der mynschen vloege Van groyssen swaren schussen DAyr was ouch in raed geuonden Dat man steetz zo
allen stonden Pyllstycker had zo werck syttzen Dye man manchen pyll sach ryttzen Vyssz vyll duuen van den vassen Ouch
sach man dayr vlysslych passen Smeed der yser zo den pylen So dat bynnen dayrmyt ylen Syeuentzych dusent vngelackt
Zo guder mayssen syn gemackt Ouch had man dar baeuen eyn wyll Vyll meer dan dryssich dusent pyll Jnd so hayn ich
oeuerslagen Dat sych zosament suellen draegen As ich mych recht hayn besonnen Dye pijll oeuer hondert tonnen Vyssz
der stat nuyssz in dem beleegh Dayr geschossen syn mancher weegh Jnd synt ouch so as ich verstayn By hondert tonnen
kruytz verdayn Myt kortzen worden sayn ich vort Dat vyssz der nuysser nederport Jnd rinport achthondert man Gelouffen
syn seer koenlych an Op auent sent katherinen Jn dat her gyngen sych pynen Dye gud gesellen myt der macht Dayr
erhoyff sych seer groysse slacht Myt schyessen ouch slayn ind stryden Schayd geschach an beyden syden In dem geuerd
der nuysser wart Sestzych off meer geschossen hart Gestechen ind wundt geslaegen Dat steyt sunderlych zo claegen Want
der vyll also verduruen Dat sy an den wunden sturuen Ouch geleuff ich as man vernam Dat manch vyant zom doede
qwam Et wurden ouch dayr altohant Der vyand tenten vyll verbrant Nyet en lyessen dye nuysser doch Sy en versuchten
mannich loch Hielten ouch gheyn langen tantell Jnd rouffden dayr manchen mantell Eyn silueren kan ind ander stuck
Des rouuens hatten sy geluck Vyll stelen ind engelsch baegen Hant sy ouch myt sych getzaegen Alsus qwaemen sy
weder yn Jnd hadden schaed ind ouch gewyn Im yersten sondaygh der aduent Erhoyff sych eyn swayr perlament An der
ouerportzen buyssen Dye vyand gyngen dayr sluyssen Eyn katze swayr zo dryuen an Dayrvnder waeren stoultze man Seer
wayll gerust in den wapen Dye weegh waren in dayr apen Zo drijuen dye katz an den graeff Den van nuysse zo wynnen
aeff Neest vur dem bolwerck gegrauen Jnd dat sy den woulden hauen Daeden sy myt dem arbeyd schyn Sy froembden
sych zom grauen yn Dat bolwerck also tzu wynnen Gantz troistlych synt dye van bynnen Zu dem grauen in gegangen
O dayr wurden bleiche wangen An beyden syden bald gemaycht Dye hant des doedes pyn gesmaycht Op dye bolwerck
ind sydtweren Stalten sych as starcke beren Dye nuysser in yr wapen blanck Dat volck van buyssen steultzlych dranck Zu
der kattzen vnuertzaget Wan men vch dye wayrheyt saget So was zo beyden syden dayr Hart entgaen hart int offenbayr
Zoe werck stalten sych dye degen Yr gesunde leed zo wegen Stroe fuyr schantzen ind ander hoult Naemen van stunt
dye nuysser stoult Dye katz ind dat schyrm zo byrnen Schussz gyngen dorch heufft ind hyrnen Dorch hals ind buyck
ouch oeuerall Dayr erhoyff sych do groys geschall Trumpetten sloych man in dem her Jdt gyngh dayr allet in dye wer Zo
beiden syden wat dayr was Vyll stoultzer byssen in dat gras Tzorstunt gyngen dye nuysser man Jnd traeden zom storm
koenlych an Myt gewalt branten sy dye katz Dayr bleyff aen zwyuell duyrbar schatz Van vyll stoultzen froemen hertzen
Dye vyand myt groyssen smertzen Heylten sych froemlych dayrvnder Der kattzen . ind dat was wunder Sy stunden eynen
swaeren stant Jn dem dye katz verueyrlych brant REcht inmydden deser geschefft As dye vyand dayr recht getrefft Waren
myt geschussz ind brande Stunden dayr in eyme stande Der nuysser knecht vp der sydtwer By der kruytmoelen dae nyet
ver Tusschen der portzen ind brucken Och dayr wurden zu vyll stucken Syeuen in eym schussz erschossen So haynt dye
yr bloyt vergossen Iemerlych . myt geloeff ich selff Dat nochtant dayr ouch bleuen zwelff Guder gesellen vp den dach
Den froemen nuyssren dat geschach Dayrby so lieden sy ouch vyll Behyelten s doch gewunen spyll Dye vyand moysten
aen suymen Do der nuysser grauen ruymen Geleufflych ist dat t sij verdroet Want sy lieden dayr groysse noet Ich noch
nyemantz zo vollen mach Vys sprechen . dat denseluen dach Van noyt ind lyden yst geschyen Bynnen was t yemerlych zo
syen Dat man . dye waren zo stucken Geschossen . moyst tsamen rucken Jn koruen zom kyrckhoff draegen Wer suld des
ellendz nyet claegen Groyssz erschrecklyge noyt was dayr Vmb der doeden wyll offenbayr Hyr wyll ich nu vort vertellen
Wye man moyst dayrbynnen vellen Dye huyser schuyren ind gebuws Dayr was des alden noch des nuws Et en moyst zom
buw ind brande Syn deyll gheuen alrehande Meer dan vunff vnd zwentzych wechen Duyrdent . dat man aff moyst brechen
Schyon huyser gebuws ind schuren Zo den bolwerck buw ind vuyren Et stund wayll zo erbarmen Dayr en wurden rijch
noch armen Verschoenet . mallych moist syn andeell Stellen . eyn cleyn der ander veell Ouch enstund der prouanden
Groys gebrech . dat hort man anden Alremeyst van den gewunten Ouch yrdent seer dye gesunten Soe dye moysten stayn
nacht ind dach Jn arbeyd groyssz myt vngemach Steets gyngh man dayr eyn lange zijt Jn ighlichs huyssz myt allem vlijt
Vnd deed eyn offenbayr geheysch Der burger viehe yr speck ind vleisch Dat in dye kuchen t alre vart Den zeuldner dayr
gelieuert wart Dat wart so tzom end gedreuen Dat baeuen drij koe nyet blieuen Jm leuen . vur dye kynder cleyn Jnd ouch
dye krancken int gemeyn Wylt des geleuuen gantz vurwair As bynnen was sulgh kummer clair Der prouanden van vleysch
ind vysch Man sach dayr manchen bloyssen dysch Darby vyll waeren gesessen Dye seer gerne hetten gessen Jnd duckwyll
Referenzkorpus Frühneuhochdeutsch 1.0.1 (https://linguistics.rub.de/ref/) 7
F165: Geschichte der Stadt Neuss Modernisierter Lesetext
moysten sonder wayn Myt groissem hunger danne gayn Dayr lieden dye gesunde hertzen Groisses hungers manchen
smertzen Cristach dat werde hogetzijt Dat manchen guden mynsch verblijt Wart in rechter ordenongen Der gemeynre
lieuerongen Dorch gaidz genaed dye gud gesellen Seer erfreuwen in den wellen Want man doe noch na malchs geheisch
Eyns lieuerden natuyrlych vleisch Van swynen koeen ind ossen Man sachyt malch zor lettzen trossen Roe hoenich ind
ertzentzoppen Dayrmyt moysten vortan stoppen Dye gud gesellen yren maegh Jdt was vurwayr as ich vch saegh Vort dye
lieuerongh int gemeyn Bys zu paysschen dat hoyghtzijt reyn Doch had man as ich weys vurwayr Jn der vasten olij aldayr
Got had ouch dayrmyt genaeden Zo reden wyns genoich beraeden Idt had sych ouch dayr verlouffen Dat dayrbynnen nyet
zo kouffen En was hauer noch gerstenmalt Dayr dranck man byr dat en was nyet alt Dat van roggen gebruwen wart Ydt
duyrden bys zor lester wart An ende des beleges swayr Groys kumer ind gebrech was dayr Van krancken luden man doch
sach Den meysten yamer dorch den dach Sonder leffnissz moysten dye syn Doch vyss gescheyden kruyt ind wyn Ouch
en kan ich s nyet verswijgen Eyer vyell ydt swayr zo krijgen Dat hoird man dair manchen clagen Vmb dat wurden doit
geslagen Der burger hoenre int gemeyn Dat deden dye frembden alleyn Doch nyet all dan verwende knecht Na gestalt
hatten sy vnrecht Tzor noyt vur dye arm gewunten Want den dye burger wayll gunten Zor leffnissz ind zo den wunden
Dye eyer zo allen stunden Zor noyt moyst man sych ouch zauwen Bynnen manchen boum afft hauwen Dye nutze ind
fruchtbar waren Zo mynrebroederen ind claren Ouch in der burger boumgarden Geyns weygerens mocht man warden In
schantzen wurden dye gemaycht Vnd an dye bolwerck dar gelacht Onden aeuen t allen syden Allmoyst man t dabynnen
lyden Sould man dye gud stat behalden Ouch wurden van stroe geualden Vyll puppen in die bolwercken Ouch dye well
dayrmyt zo stercken Dayr dye wurden oeuergrauen Off waeren zuschussen auen Et ys dye wayrheyt as ich sprech Dat
groysse mechtige belech Hayt dye burger van nuyssz verderfft Jnd vyll van in des yrs enterfft Jr gelt yr korn gereide gudt
Stalten sy dar myt oeueruloet Jnd wes in dye heren schreuen Van coln . dayrby synt sy bleuen So dat nyet en mocht
geboeren Dat sy yemantz woulden hoeren Tzor spraychen sych gheuen yet Wayll vast gesynnens yst geschyet Buyssen
van den froemen heren Dat man sych dayr wulde keren Zor dadongh myt dem fursten rijch Van burgonijen heymelijch
Alle noyt groyssz anxt vnd gebrech Mocht sy nyet brengen vp den wech Man stund dayr hart ind hyelte vest Vam yrsten
daygh bys vp den lest Gar sweerlych zo manchen stunden Hant dye vyand oeuen vnden Ouch zo allen syden myt brande
An den bolwercken mancherhande by daegh nacht aeuent ind morgen Dye nuysser bracht zo manchen sorgen Dayrby
had man groysse vasser Dye man vulten myt dem wasser So gyngh man dayrmyt altzohant Jnd beschten zo alre zijt den
brant Layst vch doch frund verdriessen nyet Dat ich vyll dyngh dye syn geschyet Zor nuwer meren vertzellen Man had
dayrby veyrtzych gesellen Van den burgonschen in toernen Dye dayr sayssen in allen hoernen Der toerne bynnen der
stat Dye hatten eynen syn gehat As plegen dye arm gefangen Erloessongh was yr verlangen Op eyn zijt braychen yrre
nuyn Vyssz eym toern was vngesuyn Vnd ouch syeuen vnd zwentzych dae Jnd sust etlygen meer darnae Dye gude getruw
gesellen Droegen oeuer nuysser wellen Dye anderen dye nyet mochten gayn Doch wart der deyls weder geuayn Jnd ouch
deyls erslaegen zom doed Bynnen had men den vyssbruch noed Rysch was der swartze moriaen Der vp der waydt vur
was geuayn Dorch dye grauen vyssz geuallen Myslych hoyrt man dar vp kallen As malch besorghden vngeluck Doch
en schaeden dat nyet eyn muck Dan eynre der dayrbynnen was kundych ind etlygen gehas Jnd ouch dayrmyt vyssz was
komen Bracht den nuyssren wenichs fromen In dem walle by ouerport Jnd an der sluysen also vort Den man bynnen
nyet verlayssen Would . hye en hette myt mayssen Den van buyssen gewijst dye weegh Dat sy dayr an dem geleegh Dat
wasser namen vur dem wall As ych herna vertzellen sall Wylchs nuysse bracht zo grosser noyt Jnd maychten dayr den
arbeydt groyt Op dem hylgen druytzyendage Hoyrt mych wayll wat ych vch sage Vyell by der rynport vp dem wall Dye
vysserst muyr eyn swaeren vall Zom borchgrauen enmydden yn Dat bracht den nuyssren cleyn gewyn Dayr wart malch
erschreckt van bynnen Want man kund nyet wayll besynnen Wye man yrst daran sould raychen Dat man t weder mochte
maychen So man do dayr gantz affen lach Dye vyand schussen nacht ind dach Zom seluen ende manchen cloet Man
was aldayr got weys in noet Jnd den froemen wart gar bange Eer syt brachten zo verfange Myt puppen ind koruen in
der nacht Dayr geschach arbeyt myt der macht Hesspell hyengh man dar an ketten Der vyand sprungh also zo letten Et
wurden ouch gud gesellen Dye arbeyden in den wellen Jemerlych dayr erschossen doit Nyet was in doch der anxt so groit
Dat sy myt eynchem verdriessen Buw ind arbeydt dayr verliessen Also versiegent t sy myt puppen An den enden vast
zo stuppen Dat man weder eyn burstweer hat Myt sat man aldayr manch wynvat Und ouch anders as hyesch dye noyt
Jn deser zijt wart t wasser groyt Jnd wuessz gar seer oueruloedych Dat dye nuysser tsamen moedych Wurden ind hatten
groys hoffen Dat wassdom suld hayn getroffen Oeuer dat ham ind ouch dye wayt Jdt en geschach nyet dat was qwayt
Doch vp sent sebastianus daegh As ych dye rechte wayrheyt saegh In zijde moysten aen suymen Tgaen yuedenstyegh dat
wertgen ruymen Dye gesellen dayr vp laegen Seer gern dat dye nuysser saegen Jnd waren des wayll zovreden Want sy daraff
schaeden gelyeden Hatten zo vyll manchen stunden An doeden ind ouch gewunden Man sprach dayrbynnen an der letz
Dat weer van nuyssz dat yerst entsetz Rysch wart dye yuedenstyegh aldayr Troystlych geoffent offenbayr Darvyssz traeden
dye nuysser vrij Jnd hatten zween nachen off drij Vp dat werdt voeren sy koenlych Dye tenten branten sy doenlych Zwey
gud schyrm dye sy dae vonden Namen sy thenseluen stunden Ouch eynen pauwluyn ind vyl houltz Des waren froe dye
nuysser stoultz Gaydz moder der furstijnnen ho Fest . gnant purificacio Nae gewoenten wart dat geeyrt Jnd doch zu deser
zijt gemeyrt Dat myt dem werden bylden dayr Der moder gaydz ouch offenbayr Seer oitmoedlych gedraegen wart Dat
hogelayffde hylghdom zart Des hylgen marschalcks sent quirijn Zo weruen der genaden schijn Ich wyll alhy vertzellen
vort Wye dye lumbarden an rinport Haynt seer gearbeyt dayrbuyssen Subtilych gyngen sy sluyssen Eyn bolwerck na dem
Referenzkorpus Frühneuhochdeutsch 1.0.1 (https://linguistics.rub.de/ref/) 8
F165: Geschichte der Stadt Neuss Modernisierter Lesetext
anderen dayr Deyls der bolwerck waren swayr Jnd deyls lachten sy in dye erd Aldar geschach manch frembdt geuerd Jnd
gebuws van beyden sijden Ouch wyldt handell in den zijden Na andrifft der vyand gebuws So sy all daegh wat sunders
nuws Bedreuen . maychten dayrbynnen Den erfaren manch besynnen Nu laegen dye nuysser vnder Dan dye vyand dat was
wunder Myt yser heissz ind geleyen Staychen sy dorch dye gorneyen Der vyand van bauen neder So deden ouch dye vyand
weder Idt was dayr eyn scharp geuerde Sij dreuen an dorch dye erde Eyn schyrm zo der nuysser grauen So sy dat bolwerck
woulden hauen Jdt wart bynnen nyet besonnen So dat dye vyand buyssen wonnen Den grauen vur dem bolwerck vast
Och dat bracht den nuysseren last Sy moysten den grauen ruymen Dat geschach dorch groyssz versumen SVs waeren nu
dye vyand vroe Jr schyrm stund an den bolwerck hoe As sy dat doe wulden hauen Sy bestunden vmb zo grauen Van dem
bolwerck dye houltzer groyt Ouch maychten sy t van erden bloyt Jnd wyrckten sych darin wyde Bynnen hyelten sy eyn
syde Dye vyand dan der syd buyssen Bys sy dye geweltlych druyssen Myt heufft bussen gyngen drengen Dorch dat groysse
bolwerck strengen Och dayr bleuen doyt deyls goeden Dayr enbynnen in der hoeden Van den nuysser knechten stunden
Myt seer groyssen swaeren wunden So dat as ich dye wayrheyt saegh Vp sent iulianen daegh Dye nuysser dayrmyt groysser
noyt Verloeren hant dat bolwerck groyt All was verueyrlych dat verluyssz Noch dachten sy zo halden nuyssz Jnd begriffen
weder darby Van stunt gud starcke bolwerck dry Eyn achter dat ander gesat Sy maychten dayr eyn engen pat Dat deden
dye sydtweren breyt Want man aldayr dye noede leyt Van den groissen swaeren schussen Dorch dye vnmeyssyge bussen
Recht hadden dayr in den zijden Dye vyand zor eynre sijden Dayr zom burchgrauen zu gestalt Seer groissz geschussz ind
mannichualt Den ganck . hedt in moegen tzemen Dem bolwerck dayr zo benemen Jnd weer dat ouch also geschiet Hed
nuyssz gebracht in groissz verdriet Got huedde dat ind sent quirijn Dat ydt dar nyet also sould sijn In dem schyessen waren
seer hart Dye vyand . want zo mancher vart Eyn heufftbusse duck sunderlych Wart geschossen seer wunderlych So dat
dye barsten zu stucken Jnd sloych aff hoefft arm ind rucken Den bussenmeystren ind andren Vnder dem schyrm gyngen
wandren Byllych waren s dye nuysser vroe Dwyll mackten sy yr sydtwer hoe Et wart doch nyet seer lanck hernae Dye
nuysser en verloeren dae Yr ander bolwerck ind grauen Vp dye vurste port erhauen Was . myt groysser vursychticheyt Wat
noyt man doe daroeuer leyt Weer bermtlych to vertellen Dayr verloeren gud gesellen Jnd ionckheren yre stoultze lijff Dye
dayr stunden ind hyelten stijff Allet in den grauen vnder Geschach van arbeyd groys wunder Jnd wye vast sy dye beuesten
Myt starcken boumen ind esten Wurden dayr geschossen nochtant Myt groyssen bussen altzohant Dye bolwerck in der
erden Aff . so dat man nyet mocht herden Dayrzo stayn . want dye houltzer groyt Sloegen dayr manchen in den doyt
Cortauw ind nytart mannichualt Wurden then grauen ingestalt Dayrmyt manch sweerlych schus geschach Des auentz
morgens nacht ind dach Vyll swayr was bynnen malchs gedanck Dye luytger groeuen manchen ganck Ter erden dyep ind
wunderlych As sy dat kunden sunderlych Jch sagent ind yd ys ouch wayr Seer nutz waren dye luytger dayr Behendicheit
van yrer gracht Hayt den vyanden arbeit bracht Want wat dye vyand begunden Zo grauen oeuen ind vnden Dar entgayn
groeuen sy weder Dat eyn hoegh dat ander neder Wyssz raytz sy ouch myt gebruyckten Also dat sy dayrmyt styckten Der
vyand werck ind vpsettzen Aldayr ind an anderen plettzen Et was dayr eyn seer scharpe lucht Wenich freuwden wart dayr
gesucht Doch der froemer ionckheren vyll Maychten dayr eyn vastauentz spyll Myt stechen ind vroelygen schall Dat dye
van buyssen hoyrden wall T krijsschen roiffen ind kreyeren Mancher wijsen ind manyren Vrolych sy reden zo perde Jnd
maychten also manch geuerde As t zom auent therseluer stunt Sych aldoe zo neecken begunt Gynck eyn yeder na gesettze
Zor hueden ind vp syn lettze Do rieff dayr eyn gudt engelsch man Watouw segt naber hoyrt my an Jck byd wylt my doch
bedyeden Dat gerucht vnder v lyeden Vns heefft all got weet besonder Van den gerucht seer groyt wonder Tzorstunt wart
yem dayr vyssz der stat Gudertijlych geantwordt dat Dye ionckheren van herbynnen Hant gestechen vmb zo wynnen
Loff ind prijs vur vnsem heren Den burgeren ind zeuldeneren Sy moyssen sych wat ergettzen Des arbeytz swayr vp den
lettzen Jnd machen dem furst freuwden schyn Man mach altzijt nyet droeuich syn I naber wat ick heb gehoert Sprach
aldoe der engelschman vort Heb dij dayr noch lust to steicken Mach v dyt belech nyet breicken Steeckspoell ind freuwde
to maycken Seker dat synt frembde saycken Entsye dij naber oick nyet meer Van burgonyen den groeten heer Benedijst
wat sall ick seggen Ga dij dayr noch steckspoell leggen Myt hoeffsheyt wart geantwordt dayr Vys der stat in dat offenbayr
Naeber offt noch zweij iar suld duren Nochtant moyst man sorgh ind truren Dayrmyt freuwden vnder stechen Jnd also
den sweermoit brechen Myt truren ind ouch myt sorgen En hyelten wyr nyet bys morgen Dyessz gude stat ind schonen
playn Dat eyn moys by dem andren stayn Addeuw naber ghy duedt yem recht Sprach der getruwer engelsch knecht
Dayrmyt was dayr dye spraych gelacht Frunde nu hayn ich mych bedacht Jnd zor nuwer meer vertellen Wye man moyst
dye perde vellen Zu vastauent ind in der zijt Wurden deyls perd yrs leuens qwijt Jnd zu der lieuerongh geslacht Dorch
groyssz gebrech wart dat bedacht Rvntlych had man van cristdaegh dayr Bys zo vastauent offenbayr Geyn vleysch gelieuert
int gemeyn Dorch dye zijt dan hoenich alleyn Nu wart perdzuleysch gelieuert roe Dorch groyssen hunger was man s
vroe Vort wart gelieuert dorch dye vast Hoenich olij ertzen sonder last As dat got do wayll kund voegen Malch lies sych
dayrmyt genoegen Tzor seluer zijt in der vasten Gyngen dye luyd sonder rasten All vmb dye stat in dye grauen Dar vyssz
do mallych would hauen Der mosschelen dayrin laegen Der wart gessen aen verbaegen Wayll drij tonnen voll dabynnen
Then ys nyet all zo besynnen Wat wunderlychs kruytz wart gesucht Zo gemoessz . dayr man t vynden mucht In sente
valentinus nacht Synt gelucklych dayrbynnen bracht By tolporten oeuer den wall As ich dye wayrheyt sagen sall Vyer
vnd zwentzych froemer knechte Des was man dobynnen rechte Wayll zo vreden . want sy brachten Den bedruckten ind
belachten Van vnsem gnedychsten heren Dem keyser . gud nuwe meren Rechte brieff wye syn maiestaet Nuyssz weuld
entsetzen myt genaet Jnd dat ouch lyntz do was belacht Myt des keysers ind fursten macht Sent peters dagh ad cathedram
Referenzkorpus Frühneuhochdeutsch 1.0.1 (https://linguistics.rub.de/ref/) 9
F165: Geschichte der Stadt Neuss Modernisierter Lesetext
As t do vmbtrynt acht vren qwam Vurmyddage . wart groyssz geschreij Van den vyand mancherley An drijn enden sy
stunden Myt yren wymplen vntwunden In gestalt storms zo begynnen Tzor wer traeden dye van bynnen Vp dye well
bolwerck ind muren Got weys dayr en was gheyn truren Dan mallych had dayr groissz beger Menlych zo stayn in synre
wer An der rinportzen vur der stat Dat volck van buyssen koenlych trat Tzu dem bolwerck myt gekrisch Dye van bynnen
sy keerden risch Sus enthyelden sych doe vortan Buyssen dye vnuertzayghde man Zo sturmen an andren enden Man
sach sy zo ruggen wenden Des waren dye van bynnen vroe Ouch maychten dye vyand alsoe Vp sent mathijs daegh eyn
getzenck Jnd as ich mych zo recht bedenck Hatten dye stoultze vyanden Zo dryn zijden dayr bestanden Seer stercklych der
rinportz grauen Den van nuyssz zo wynnen auen Doch halff got ind sente quirijn Dat sy dar vyssz gedreuen sijn Desseluen
dags dorch groysse noyt Wart sent quiryns des marschalcks goyt Werd hylgdom as ich gewaegen Myt innicheyt groys
gedraegen Seer wyrdyncklych an dye rinport Dye doe yemerlych was zostort Also begerlych dayr baeden All dye nuysser
vmb genaeden Got almechtich ind sent quirijn Jnd vmb in barmhartzych zo sijn Op satersdage hoert nu myt Nae dem
sondaegh inuocauit Vnder myssen zo nuyn vren Blyes der wechter sonder truren Syn trumpet myt groyssem schalle Dat
ydt schynnert oeueralle Nv wylt nyet truren rieff hye vort Jch syen all vp des rines bort Jm bergschen land vyll stoultzer
man Dye schyrm ind bussen voeren an Wayll steyt dat in mym behagen Pauwluyn werden vp geslaegen Dye bussen liggen
vp dem kliff Zo schyessen in der vyand schiff Van dan wyllen sy nyet brechen Jch syen dayr manch wympell stechen Cortz
was dayr dat gerucht seer wyt Dye nuysser waren all verblijt Schauwen gyngen sy ouer rijn Jch neem dat vp dye truwe
myn Dye freuwd wart bynnen myn noch meer Dan off man gantz entsattzet wer Malch vrayghden wer syn dye froemen
Dye vns also zu troyste komen Et synt van coln dye burger vrij Dye komen vns zor hilffen bij Tzor stunt wart dat froelych
gesacht Dat her sych vp dye steyne lacht Van colne in getruwen troyst Zo syen dat nuyssz suld syn erloyst Vngespart
schussen sy van stunt Der vyand schyff deyls in den grunt Sus bleuen sy dayr lyggen plat Bys nuyssz myt freuwden was
entsat Aen zwyuell was der leger goyt Want t bracht den nuyssren hogenmoyt Ind erlychten sy zo zijden Want dye vyand
moysten mijden Jr swayr geschussz myt bussen groyt Dayrvan yrre mancher nam den doyt Zu der rynportzen sunderlych
Schussen dye colner wunderlych As dye vyand storms bestonden Am bolwerck oeuen ind vnden Jch geleuff s ind t is
zwyuels aen Dye colner hayn vyll gudz verdaen Quayt zo keren all vyssz dem land Yr vlijssz ind truw was mancherhand
Oer geldt ind gudt seer myldentlych Hant sy vertzouldt vmb troemscherych Tzu halden ind duytsche nacij Buyssen noit
ind tribulatij Danck hauen dye froeme heren Van coln . byllych sall man meren Yren loff in den landen breydt Dorch yr
groisse bescheidenheidt Wye wayll der colner groisse truw Den moydt der nuysser maychten nuw Dorch den legersteed
oeuer rijn Nochtant lieden sy anxt ind pijn Van den vyanden also groit dat sy quamen zo sulger noit Jnd sy moysten
as ich saeghe Na letare vp dynxdage Zo perde vyssz schycken zween froem knecht Tzu zween vren na myddernecht Int
colsche her zo brengen brieff Dat man vmb leydt noch ouch vmb lieff Nyet en liessz man en stelt kortz entsetz Want
man zo nuyssz an mancher letz Jn weer ind moed weer vntsoncken Och dye knecht synt beyd erdroncken Jnd dorch der
vyand sware iacht Synt sy leyder zom doede bracht Droenich waren dye nusser all Der zweyer knecht grois vngeuall Recht
oeuer acht daeghe qwan eyn knecht Bynnen nuyssz der gud baytscafft brecht Dye van lyntz erwunen weren Jnd der keyser
myt den heren Tzu colne leegh myt gantzer macht Darna zu palmen in der nacht Voeren nuyn vyssz nuyssz oeuer rijn
Jn eyme cleynen nechelijn Got halff in troystlych oeuer wech Sy malten dayr dat groyssz gebrech In geheym den truwen
frunden Dat dye nuysser sweyrlych stunden Jn groysser noyt seer vngetroyst Des sy gerden zo syn erloyst Darup ist as
ich vch sage Des donresdaygs vur palmdage Sente quirijns fest in gesat Geuyrt zo werden in der stat Wylchs do geschach
myt innicheyt Zu der vyren was malch bereyt Nv was noyt an der rinporten Dayr man stund in groisser vorten Want dye
lumbarden gar wreytlych Hatten so gearbeyt steetlych An dat dyrde bolwerck bynnen Dat man sorghden sy dat wynnen
Soulden in den neesten dagen Vur palmen . As man hoyrt claegen So dat dayrbynnen cleyn ind groyt Jn anxten waren
ind in noyt Ia so bedruckt was yr gemoed Dat sych al malch in sym gebloed Seer entsat . ind gar yemerlych Sy baeden
got van hymmelrych Jnd droegen desseluen daegs vort An dye ellendyge rinport Sent quiryns hylghdom wyrdincklych
Dayr baedt man seer ind ynnentlych O hymmelfurst heer sent quiryn Wyls vns bedruckten genedych syn Nv wyls du
gaidz hoeghmerteler Syn eyn genedych beschyrmer Der dynre . an gaid almechtich Wyls heer vnser syn gedechtich Wyr
troysten vns vroych ind spaede Zo dyner hylffen ind gnaeden Wyr nuysser all gemeyne Geloeuen dyr merteler reyne Van
nu zo ewygen zijden Dat tu vns wylles verblyden Eerlygen zwae waskertzen schoen Dye vur dym hylghdom vp dem troen
All daegh byrnen sullen gewyssz Vnder des kyrspels ind hoemyssz O hylgh patroen dyessz rynport Sall dyr zor eren nu
me vort Sent quirijns port syn genant Jnd so van almach syn bekant Nu nym dye port in dyn behoidt Jnd vnssz allen
o mertler goidt Cristlych dayr dye geloefft geschach Jnd recht begerlych vp den dach Also dat manch hertz stoultz ind
hart Dorch innicheyt beweget wart Heysse trenen in seer kortzen Dayr bedroyfflych vyssz zo stortzen Manch bedruckt
ansycht sach man dayr Jnd seer bewechlych offenbayr Dat en was weyrlych nyet wunder Dayr was lyden groyssz besunder
Nuwelych wart sus geschreuen dayr An sent quiryns port offenbayr Dye rynport was ich hyvur bekant Jn noyt ys dat myt
eren gewant Freuwdenrych stayn ich zu gaedes hant Sent quiryns port byn ich nu genant Jn dem versen vur geschreuen
Vynt man datum dat bedreuen Wart . dye verwandlongh des namen Van der portzen altosamen Op dynxdaygh na palmen
hoert zoe Vur dem daygh des morgens vroe Zwey hondert vyssz nuyssz wayll gemoyt Gyngen tzu schyff der knechte goyt
Jnd voeren an dat engelsch her Myt yeren schyffen darweder Sy lyeffen vrij an ind branten Jn dem her eer sy dayr wanten
Drij slangen by des wasser klyff Brachten sy froemlych in yr schyff Nyet langh dye engelschen slyeffen An dye nuysser dat
sy lyeffen Jnd dye nuysser stunden in vast Dat bracht der vyll in groissen last Dayr wurden in derseluer zijt Gehauwen
Referenzkorpus Frühneuhochdeutsch 1.0.1 (https://linguistics.rub.de/ref/) 10
F165: Geschichte der Stadt Neuss Modernisierter Lesetext
manche wunden wijt Van beyden deylen zu der doyt Dayr lieden doe dye nuysser noyt Verloeren zwelff doydt ind leuen
Lest moysten sy dye vlucht gheuen All malch int schyff zor stat wart in Dye nuysser hatten cleyn gewyn Sy voyrten myt
sych wunden groit Ouch hadden s dye engelschen bloit Sonder zwyuell groyssen schaeden So der waren vyll belaeden
Myt schussen ind swaren slegen Vurwayr et waeren froeme degen Dye engelschen . ind stoultze man Jr werck sy stalten
gleufflych an Dye nuysser brachten drij slangen Myt geld eyn cleyn secklijn hangen Jnd sus mancherleyen rouff Doch
hadden sy des duyren kouff Vp stillen vrijdaegh waren Dye lumbarden by geuaren An sent quiryns port zo brechen Dat
man sach myt spyessen stechen Der eynre dar der ander her Jnd ouch vp der nuysser burstwer Perd wurden vp denseluen
dach As ich dye wayrheyt sagen mach Tzu der lyeuerongen geslacht Jnd as t vort qwam oeuer payschnacht Gyngh yeder
syn perdzfleysch kochen Vp der letz in allen lochen Got weys dayr leyt manch suesse hertz Hungers haluen seer groyssen
smertz Dye t pertzfleysch in yren magen Nyet en mochten wayll verdraegen Edoch wart dat vp myn trouwen Van mannen
ind och van frouwen So gerlych gessen myn noch meer Dan offt ossenvleysch geweest weer Dye leueren vnd dye lungen
Wurden gessen ouch dye tzungen Vam smaltz man vyssz den perden bracht Wurden vette zoppen gemacht Sus behulffen
sych all gelych Bynnen der stat beyd arm ind rijch Reysyger perd dye waren goit Jnd ym beleegh seer wayll geuoit Wurden
wayll vyerde halff hondert Jn nuyssz gessen vngesondert O der iongh furst van hessen goit Dat edell vnerschreckte bloit
Mocht in synre naturen zart Dat ydt perdz vleisch so gessen wart Nyet verdraegen ind syn gnaeden Waren gantz dayrin
belaeden Pynlych . ouch geleufft s in truwen Nyet wyll ich dye wayrheyt schuwen Zo melden . all weer ich stumer Dayr
leyt der furst groissen kumer Van essen ind seer geduldych Des ist man in truwen schuldych Syn genaede ind werdycheyt
Zo eren in der cristenheyt Syn froemheit ind doeghd gemeyne Was in dem beleegh nyet cleyne Eyn groissz geschussz ind
geuerd Erhoyff sych vp der bergsscher erd Jn payschnachte van den steynen Vast hyelten sy vp den beynen Dye nuyssere
in truwen vast Zo waycken vur der vyand last Dye getruw frund bedachten By dem daygh ind ouch by nachten Dat dye
nuysser ouer arbeydt Nyet en quemen in swaerer leydt Truwlych wart yd so verstanden Van den ghyenen dat bekanden
Bynnen nuyssz in allen lettzen Man gyngh dayr dye waycke settzen Merer dan man zo voren plach Vp denseluen hylgen
payschdach As t zom rechten auent qwam Jn der vyand her men vernam Dat dayr brante manche fackell Gelychs eym
troen ind tabernackell Uyll gekrysch hatten sy ouch dayr Dorch t gantze her int offenbayr Desgelychs sy sunder myden
Maychten fuyr zu andren zijden Dyt mocht vyllycht van im geschyen Jn vpsatz dat nyet soulden syen Dye nuyssere t
zeichen van troist Wann eer sy soulden syn erloist So dye frund vp auentuyr Duck zeichen daeden myt dem fuyr As ich
hyvur in dem verlouff Ertzaylt hayn wye eyn myrcklich houff Geuangen . bynnen nuyssz saissen Dye sych selues vyss
gelaissen Hatten . myt arbeid groissz ind vlijz Entlieffen ouer well ind yssz Dar vnder eynre kundych was Der ouch
entqwam myt gudem pas Seer ouell dat ich den erlayt Dat dorch syn kund ind dorch syn rayt Myt subtilheit . der vysserst
graeff By auerport gelaissen aeff Jst worden . in der payssch wechen An der sluysen vyss gestechen Tusschen oeuerport
ind tolport Jnd dayr hatten dye vyand vort Eyn vast bolwerck an der sluysen Darvyssz gyngen dye cloet suysen Van den
hayckbussen vp den wall Dat manchen bracht zu doedesvall Rysch wunnen dye starcke vyant Des wals eyn deill an yre
hant Myt arbeyd zu guden zijden Dayrbuyssen an eynre syden Der wall was van den dabynnen Zo wers gespalden myt
synnen Jn der meynongh was dat geschyet Dat man des sould erlouffen nyet Wye wayll dat gudt yr meynongh was Dye
spaldongh was in nae gehas Et machten in sust arbeitz vyll Dayrvan wyll ich nu swygen styll Jnd ertzelle myt synnen vort
Wye sweerlych an sent quirijns port Dye vyand des borchgraiffs syde Hatten myt vyll erden wyde Geuullet . ind darvp
gesat Lanx der nuysser bolwercke plat Eyn starck gebuws zom walle by Dat dreuen an dye vyand vrij Idt was eyn loch
seer sunderlych Begryffen vast ind wunderlych Bynae gewunnen an den wall Also gestalt dat sweerlych vall Dardorch
do soulde syn koemen Bynnen nuyssz den guden froemen As dat offentlych versaegen Dye wysen dayrbynnen laegen Sy
waren s all seer erschrecket Jnd swayr rayt wart dayr vntwecket Myslych malchs gemoede wart Dayrbynnen dorch groysse
zweyuart Vnuerwyssen de getroysten Jdt wart dayr suyd west ind oesten Deyls hetten sych ergheuen wayll Zu hoeren na
der vyand tayll Jnd spraych zu halden vp genayd Doch wart int lest myt gudem rayd Dorch gaedes schyckongh eyndracht
goit Dayrby so bleyff man vast gemoit Eyn vrysch troyst vp dye gotz genaed Wart geslossen myt ryffen raed Dat der
gemoytte daebynnen Van hertzen stoultz ouch van synnen Sych eyn deyls sulden ergheuen Dayrzu waegen lyff ind leuen
Myt storme in dat loch tzu koemen Gar wyllych waeren dye froemen Dat zo doyn . vnd dye luytger man Groeuen in
eynen ganck daran Myt behentlygen geleyde Seer bald hatten sy dat reyde Jnd s Saeterssdaygs nu hoert mych vrij Na quasi
modogeniti Gyngen aldayr denseluen dach Dye froemen stoultz in eyn verdrach Dat loch dayrzo sturmen koenlych Sy
stalten sych an gar doenlych Zo den wapen in hogenmoed Beuoelen sych in gaedes hoed Ouerschreckt sy vurwart traeden
Vp den troist der gaydz genaeden Sy spraichen do all gelijch O here got van hymmelrijch O maria keyserinne Verleent
vns hart moit ind synne Dye seegh tzu hauen altzohant Tgaen vnse mechtige vyant O hylgh marschalck heer sent Quiryn
Nu wyls vns bannerdreger syn Rytterlych dyt loch zu wynnen Dat dye armen van hybynnen Dardorch vroelych werden
getroyst Jnd vyssz der groysser noyt erloyst Alsus knyeden sy allsamen Oitmoedlych in gaedes namen Vunff pater noster
mallych sprach Ouch hoyrt man offentlych gewach Vunff aue maria reyne Hoyrt sprach doe der froemer eyne Ich bydden
vch vmb eyn verdrach Dat wyr vp neesten satersdach Alle zo byr ind zo broede Vasten . ind des ouch nyet noede Doyn
. dat wylt doch all gelaeuen Gaedes moeder van hy baeuen Sy gelayffden dat so gelych Nu waldys got van hymmelrych
Sprach eynre vyell vur in dat loch Dye andren vulghden truwlych noch As vnuertzayghde leuwen hart Manch vyandt
dayr erschrecket wart Dye in dem loche dayr vnden Jn wer ind in wapen stunden Dye vlucht namen sy myt ylen Alsoe
dat zor seluer wylen Dye nuysser by hoeger sunnen Dat lumbartzloch myt eren wunnen Seer steultzlych ind vngeletzet
Referenzkorpus Frühneuhochdeutsch 1.0.1 (https://linguistics.rub.de/ref/) 11
F165: Geschichte der Stadt Neuss Modernisierter Lesetext
Vrymoedych ind vngequetzet Myt gekrisch ind groyssen schussen Sy wunnen dayr zwae steynbussen Jnd sust mannygerley
dynge Man begreyff dat loch geringe Vast zo maychen an den enden Dayr dye vyand weder wenden Mochten . dayrinne
zor kere O do was der edell here Landtgreeff herman freuwdenriche Dye ritterscafft desgelyche Ouch waren blyd dye
burger stoult Dye zeuldner truw . ind malch wart hoult Dem andren . fruntlych ind goedych Bynnen wart man weder
moedych Zu gaedes loff man sych neyghden Want got dayr den danck van eyghden Jdt was eyn schymber myrayckel Gantz
vyssz gaedes tabernayckel Tzu erloesongen gegeuen Des geloefft myr vp myn leuen Feller ort dye stat zo wynnen Was
dayr nyet van anbegynnen As dat lumbartzloch vur schreuen Och ydt deed dayr manchen beuen Jnd weer dat as yr hayt
gehoyrt Van gaydz genaeden nyet verstoyrt Dye vyand oeuer swassers qwall Hetten gebuwet an den wall Jnd as ouch dat
so weer geschyet Hed nuysse gestanden ym verdriet Ind geweest eyn verloeren stat Dye vyand hatten s groyssen hat Des
verluyssz thenseluen stunden Sy stormden oeuen ind vnden Dry maell dat loch zo gewynnen Tzor wer stunden dye van
bynnen Dayr dach ind nacht as des was noit Des sturmens naemen schaeden groit Dye vyand . sy vyelen auen Doyt . in
der nuysser burchgrauen Luud krisschen sy in stormes gangh Jr moyt wart in doch swayr ind bangh Vam schiessen vyssz
der nuysser wer Zween vyelen in t wasser neder Erschossen . myt zween kurfftzen blanck Dat bloyt vyssz yren wunden
dranck Dye nuysser voyrten dye bynnen Zu der gracht myt guden synnen Sus behyelten dye nuysser noch Myt gaedes
hilff dat lumbartzloch Im sondaych alreneest hyby Misericordia domini Was bynnen nuyssz groysse zweydracht Sessz
hondert vnder sych myt macht Lieffen zusamen vp den mart Jrre eyn was dem andren hart Myt vyss getzoegen mettzen
blanck Myt ruytingen ind swerden lanck Myt armbursten ind myt bussen Bereyt vnd gestalt zo schussen Xprist heer got
dayr was groysse noyt Eyn would den andren hauen doyt Och dye froemen ind versonnen Seer bermbtlych saegen ind
ronnen Den groyssen vplouff zo scheyden Dayr en was gheyn langer beyden Landtgreeff herman ran darvnder Jnmydden
. ind dat was wunder So der vplouff vnbescheyden Was . Jnd dem furst was ouch leyden Cortz suld dardorch as dar
was schyn Dye stat van nuyssz verloeren syn Dye froemen ind gantz gemeynten Jnd vp dat hye sy vereynten Lyessz hye
dayr dem wechter sagen Dat dye stormklock wart geslaegen Van nuyssz dye burgermeystren vrij Waren synre genaeden
bij Dayr fueghden got van hymmelrych Synen vreden gar schynberlych Op dye lettzen eyn yeder ran Sobald der klocken
slach gyngh an Sy meynten dayr quemen dryngen Dye vyand ind wulden spryngen Zom storm . darvur was in leyden
Sus wart der vplouff gescheyden Got weyssz der furst van hessen goit Dat vyll getroist ind edell bloit Jn gestalt der
oitmoedycheyt Vyll smaeheyt in dem vplouff leyt Lesterlychs versprechens smelych Allet was syn genaed vlelych Myt seer
groysser demoedicheyt Verwan hye vyll verbolgenheyt Den eynen myt worden tzusten Den andren hye fruntlych kusten
Vur alle portzen lyeff hye risch Jnd riefflieff frund syt vroe ind vrisch Got ind der hylge sent quirijn Wyllen vnssz troyst
ind hulffer sijn Unlede anxt ind arbeyt groit Sorgh ind lyden ouch michell noit Erhoiff sych am gespalden wall Manch
hartz qwam dayr zo nederuall Den hatten zo eynre syden Dye vyand zu guden zijden Dayr waren myn reden bleuen As
ich vur draff hayn geschreuen Dat verluyssz des wals wart so groit So dat man qwam in manche noit Neder sanck dye
hoege borstwer Des wals . dat maycht man dayrweder Myt puppen erden ind myste Suechen moyst man manche lyste
Vyll steyn wurden zu den zijden Geworpen zu beyden syden Dye lettze moyst man stercken dayr Want nuyssz dae stund
in groisser vayr Et was do vort me selden dach Man hort steetlych den clockenslach In manchen zijden lieffen an Den
wall . dye stoultze vyandzman Tzu sturm myt slayn ind stechen Vyll geleyen sach man brechen Dye scharpe swerd sach
man blyncken Jnd oeuer dye burstwer clyncken Myt hauwen eyn na dem andren Dayr gyngen dye broeder wandren Jnd
lyessen dye ruytyngen gayn Seer groysse weer wart dayr gedayn Am maendaegh na iubilate Vur dem sondaygh cantate
Sloegen zom wall dye vyand stoult Eyn bolwerck starck van groyssem hoult Wylchs dye nuysser zo zwen stunden Myt
arbeyt groyssz druckten vnden Nu myt steynen dan myt vuyre Wunder schach dayr vngehuyre Myt groyssen heick an
boumen vast Ruckten sy vmb des bolwercks last Och allet en halff dayr dyt noch dat Eyn bolwerck starck wart dar gesat
Jnd buyssen eynchen wander Satten sy dar kortz dat ander Des en mocht man dayr nyet keren Bynnen bracht dat manch
erueren Want dye bolwercken des geloefft Stunden hoegh vp des walles hoefft Hed man do donrekruyt gehat Weer
gekeret myt schiessen dat Puluers was doe dayr groyssz gebrech Rayt hyelt man dayr vp manchen wech Geschossen was aff
dae zo vorn Der nuysser starcke moelen torn Ouch am dyeffs toern dye borstweren Geyn mocht sych wenden noch keren
Jm wall . er en wart erschossen Eyn snell rayt wart do geslossen Dat man moedych sunder truren Dorch dye bynnerst
nuysser muren Undergroiff heymlyge genghe Dye vyand vyssz dem bolwerck strenghe Erschussen bynnen den wellen Vyll
knecht ind froemer gesellen Oeuer den grauen dabynnen Maychte man dyck myt guden synnen Dayroeuer wart snellych
bereit Eyn ganck zom wall myt houltz becleit An der vyand bolwerck vnder Wart gemaycht eyn wer besunder Lanx den
grauen wurden gesat Langh houltzer byeynander plat Vur den sturm ind snellen in vall Sus hyelt man den gewunnen
wall Menlych inne myt starcker wer Groesse hued lacht man dar ind her Dye muysser hyelten ouch inne Den gespalden
graeff myt synne Der grayff also gespalden Wart verlorn . weder behalden Cortz zo sagen dye wayrheit bloit Aldayr qwam
nuyssz in sulgen noit Dat dye froemen van dabynnen Do quaemen zu manchen synnen Kleymoedych wurden yrer vyll
Nyet vnbyllych . then was gheyn spyll Manch moedych hertz stund dayr gesunt Dat bald was doyt off swayr gewunt All
daeghe vren ind stunden Had man doeden off gewunden Heymlych do landtgreeff herman was Jn sym gemoed nyet wayll
tzo pas Dye froem ionkheren getruwe Waren all in groyssem ruwe Der nuysser rayt ind burger vast Stunden weerlych in
groyssem last Ernstlych haynt sy sych beraeden Tzu suechen dye gaydzgenaeden Jnd verdroegen eyndrechtlych so Tzu
doyn eyn werd processio Recht demoedlych zor ouerport Der moeder gaydz van hymmell vort Zor eren . dye processz
geschach Des morgens vp eynen vrijdach Na dem sondaigh iubilate Neest vur dem sondaigh cantate Dayr was manch
Referenzkorpus Frühneuhochdeutsch 1.0.1 (https://linguistics.rub.de/ref/) 12
F165: Geschichte der Stadt Neuss Modernisierter Lesetext
bedrucket hertz Jn lyden vnd seer groissen smertz Jnnentlych dye man ind frauwen Mariam baeden in trauwen Alleyn
eyn burgermeyster sprach Hymmelsch keyserinn desen dach Komen wyr arm bynae verlorn Zo dyr furstynnen hogeborn
Dyn genaeden frauw suechen wyr Bys vns . o du hymmels saphyr Barmhartzich gnedige frauw Vnsen anxt ind vnsen
rauw Vns groisse noit ind bitterheit Aff nym dorch dyn barmhartzicheit Nyet lays vns o troysterynne Der bedruckten .
dorch gayds mynne Jn vnsen sunden nu vergayn Zo dym beschyrm wyls vns vntfayn Behued dyessz stat dyessz portz ind
wall Vur schaed vur schand vur nederuall Gneytlych wyls vns vyand keren Troyst ind sterckt wyls vns ermeren Dat wyr
vort moegen halden vast Bys zu entsetz vyssz desem last Wyr burger van Nuyssz allsamen Geloeuen dyr in gaedes namen
Buysen alle versuymenyssz Zo ewyger zijt eyn erffmyssz Jn der capell by deser port Des satersdaygs zo lesen vort Gantz
truwlych zo bestedygen Dyns kyndes zorn wyls vredygen Dat wyr vmb vnse mysdayt groit Nyet en komen in meyrre noyt
Svs geloeuen wyr ouch vrouwe Dyner gnaed vp vns trouwe Dat der wall ind ouch dese port Dyr zo laeff ind eren vort
Vnser lieuer frauwen port . sall Genant werden . ouch so der wall Sus wart vur dye port geschreuen Datum as dyt was
bedreuen Maria hayt nuyssz gneitlych erloist Syn noede gewant in guden troist Des sall ich yr nu zer eren vort Gnant syn
vnser lieuer vrauwen port Schynberlich dayr genaed geschach Vp den vur genanten vrijdach As man noch stund in gaedes
vort An vnser lieuer frauwen port Dye colsche frund van den steynen Zor stat schussen as ich meynen Drij cloet . eynen
nae dem andren Dye bynnen nuyssz gyngen wandren An der rynletz . sagen alle Dye cloet komen zo dem walle Int wasser
zween vyelen tzu dayll Eyn vp dat wertgen sach man wayll Dyt wart dem fursten also vort An vnser lieuer frouwen port
Jnd all den frunden kundt gedayn Nyet langer bleyff man truyrich stayn As man dye baytscafft dayr bekant Jnd schyckten
vp dat werdt to hant Zo suechen den cloet der dayr was Neder geuallen in dat gras As dye vyande vp der waydt Dat
suechen saegen in moede qwaydt Sy machten zohantz eyn geuerd Dreuen dye nuysser van dem werd Vnd in denseluen
stunden Hant dye vyand den cloet vunden Den sy hoege hant vp geboyrt Jnd riepen allnaber nu hoyrt Dye bumbard
heefft brieff geschreuen Vyll spytz sy doe dayrmyt dreuen Hard wysslych suchten do basser Dye nuysser knecht in dem
wasser Bynae an der schoelen vnden Hant sy der cloet eynen vunden Den sy froelych bynnen brachten Dem fursten wijssz
der des wachten As man doe den cloet sach brechen Breue vant man dayrin stechen Dye hyeltennuyssz bys wall getroyst
Kortz salt u vroelych syn erloyst Et wart eyn gerucht in der stat Dat man dye brieff erkriegen hat Dye wurden alle samen
dayr Gelesen in dat offenbayr Truren wart dayr gantz benoemen Dorch dye brieff dye waren komen Wye wayll man was in
groyssem last Doch slussen sy zo halden vast Sus heefft man dayr all daygh gesyen Gotz genaede zor noit geschyen Colne
dich wyll got bewaren Jn dyr synt seer vyll erfaren Man . ouch froemen in gesessen Jnd wyssheyt grois oeuermessen
Dair dye subtijlheit ist vonden Des brieffschiessens tiesen stonden Jch wyll geleuuen des gelijch Nyet meer gesyen ist vp
ertrijch Byllych geefft man dyr eerlych zoe Dorch dat bleyff manch in nuysse vroe Uort na cantate vp frydaegh Verstayt
mych wayll wat ich vch saegh Des morgens vroe vur vyer vren Der truw wechter vp der kuren Sloich dye stormklock .
ind des was noit Want dye vyand myt heuffen groit Waren stercklych in geuallen Zu vnser lieuer frauwen wallen Man
rieffwayffen oeuer wayffen Hy ys vyll zo langh geslayffen Up yr froemen all tzor wer Jr burger ind yr zeuldener Vyll vyand
synt bynnen muren Ryeff der wechter van der kuren Vurwayr so sagen ich vch dat Naerre was nye verlorn dye stat Dan
zu der zijt vp myne trouw Doch gaedes moeder vnse vrouw Heeft yre port ind wall behoyt Dye vysserkoeren maget goyt
Bysterlych dye vyand lieffen Jn dem wall . seer hartlych rieffen Dye nuyssereslach doit slach doyt Der eynre sloych der
ander schoyt Alsoe dat dye getruwe bloede Myt vrijen stoultzen gemoede Dye burgonschen vnuertzayghden Weder vyssz
dem walle yaighden Vyer blyeuen dayr den was bangen Froemlych wurden dye geuangen In rechter truwen ind dorch noit
Wysset dat man des daegs schoit Vyssz nuyssz eynen cloit myt brieuen An den rayt van coln geschrieuen Nae den steynen
myt eym slangen Der schussz mocht dar nyet erlangen Jnd der nuysser wyll mocht nyet syn Der cloit vyell mydden in
den ryn Also synt in noch zween schussz myt allen Ouch mytz in den rijn geuallen Slechts was men des bynnen vnfroe
Dat dye schusse vntluckten soe Jch sayn nu dye wayrheit oeuer luyt Dayr was gebrech van donrekruyt Jnd vp dynxdage
syt des gewys Na vocem iocunditatis Qwam eyn cloet van den steynen hart Derselff qwam mydden vp den mart Jdt was
weyrlych eyn kunstich schut Vyell vur der hurnen an den put Mydden waren brieff in dem cloet Hyelden dat s dye frund
seer verdroet Dye drij schussz vyssz nuyssz myt allen Waren in den rijn geuallen Nu hoyrt lieff frund wat vort geschach
All vp vns heren vpuartz dach Schussen dye frund van den steynen Myt troystlyger scrifft noch eynen Donrekloet . viell
vp den vrijthoff Der bussenmeyster eighdens loff Ind vp den sondach Exaudi Do schoyssz man van den steynen vrij Eynen
cloet myt brieuen vort Der neder vyell an der hamport Man schoessz hernae vp manendaygh Vyssz nuyssz as ich dye
wayrheit saygh Brieff myt eym blyen cloet asuort Der cloet vyell vp den schannertzort Jn der colscher frund hend alsoe
Des was man bynnen nuyssz seer vroe Tzorstunt hernae vp donresdach Van den steynen eyn schussz geschach Noch eygt
der meyster dan aff loff Der cloet vyell stracks vp den kyrckhoff Dye brieue dayrin staichen Bynnen nuyssz vill droiffheit
braichen So vyll meer want man vp den dach Des keysers herbij zoentze sach Sych hoechlich zo velde legen Myt vyll
manchen stoultzen degen Tortschen herpannen ind tortijsen Jn hoeger furstlyger wijsen Sach man am keyserlijgen her
Hoeflackeren ind byrnen ver Des auentz . ind vur pynxter daegh Vp frijdach ich dye wayrheyt saegh Hayt man gedraegen
dabynnen Myt seer oitmoedygen synnen Dat werde hylge sacrament Dayrin man got almechtich kent Im seluen daygh na
vespertijt Dye vyand starck myt allem vlijt Hant crefftlich neder geworpen T grymmelkusen in dem dorpen Dye kyrspels
kyrck myt allen Dye nuysser saegen dye vallen Desseluen daygs sach man ouch By duysseldorp eyn groissen rouch Waren
dye oesterlychsche steed Quamen dem keyser t hulpen meed Tzo pynxter maendaeghe darnae Lyessen dye vyand grauens
dae An vnser lieuer frauwen wall Ouch an sent quirijns port myt all Bys neest darnae vp satersdach Ouch wart do eyn
Referenzkorpus Frühneuhochdeutsch 1.0.1 (https://linguistics.rub.de/ref/) 13
F165: Geschichte der Stadt Neuss Modernisierter Lesetext
starck schyrm . dat lach An dem vur schreuen wall . danne Geuoert van den vyantz manne Zo nuyssz qwam ouch dyessz
zijt bynnen Eyn engelsch man doll van synnen Dorch d arp would der gewaeden syn Den vorten doch dye nuysser in Et
was eyn schoyn wailgestalt man Der furste wijssz landtgreef herman Schyckten in na acht daegh weder Myt wyn ind broed
in t engelsch her Derselff doll mynsch wart kortz darnae Vnuersyenlych erschossen dae Vyssz der stat myt vngelucke Dayr
hye stund vnder der brucke In dye stat wart der lycham bloyt Gegrauen vp den kyrckhoff doyt Nae pynxten vp saetersdage
Schoyssz man vyssz myt eym verdraege Eynen blyen cloet myt brieuen Vyll gebrechs was darin geschrieuen Zo der colscher
hend qwam der cloet Des was man dayr in freuwden groet Dyeseluen daygs vp me vysscher werdt Naemen dye nuysser
zwey gudt perdt Cortz wurden dyeseluen gessen Van den knechten vnuermessen Nae pynxten vp dem sondaygh hyllych
Schussen van den steynen wyllych Myt brieuen eynen cloyt was hart Mydden in nuyssz ouch vp den mart Des maendaygs
darnae schussen sy Eynen cloyt vyell haycks bolwerck by Dye brieue dayr inhielten dat Wye man dye wech suld syn entsat
Tzorstunt des daygs man weder schoyt Vyssz nuyssz den frunden eynen cloyt Der qwam zo yren henden vort Gelucklych
vp den schanertzort Zeychen hatten zo den zijden Dye frund goyt zo beyden sijden Wan dye nuysser schyessen woulden
Wye dye frund des warden soulden Desgelychs was wedervmb dat Wan dye frund schussen zo der stat As vp m schanort
eyn vuyrpan brant Dan schussen dayr dye frund to hant Jnd as vyssz nuyssz eyn wympell stach So schussen sy den seluen
dach Wyst dat hernae vp dynxdaigh lacht Der keyser rych myt hoger macht Sijn mechtich her vyll naerre dor Zo Quinom
vp des rines schor Jn t velt wurden myt behagen Schon pauwluyn vp geslaegen Myt freuwden rieff vyssz der kuren Der
wechter truw sonder truren Erfreuwd vch furst vyssz hesserlandt Erfreuwd vch all dye syn tohant Jn nuyssz belacht myt
swaeren moed Erfreuwd vch yr ionckheren goed Erfreuwd vch burger ind knecht Zu groysser freuwd sy vch gesecht Syt
uwers moedes all gar vrij Vns erloessongh ys nae hyrby En teychen der freuwd oeuerloep Blyes hye syn hornall hoep all
hoep So hye vur dem belege plach Wan hye in den velden rutter sach Dayr wart leydz ind noit vergessen Wayll grois
kummer dayr van essen Jnd van dryncken zo der zijt was Dye krancken wurden halff zo pas Dorch freuwd . malch zo dem
andren lieff Myt luder stymmen dat man rieff O got heer hymmelsch konynck vrij O suesse moder ind frauw marij Stat
nu dem roemschen keyser bij Dat der dorch dye hylge namen drij Myt gnaeden vnssz erloeser sij Barmhertzlych geefft
eyn vreydsam vlij Yem . ons . ind ouch der tgaenparthij Dat dorch dye boese duuelij Dorch valschen rayt ind droegerij
Dorch hoemoit,v has ind snoed boefrij Dorch gyrheyt nyt ind firpelij Jn desen zijden daert noch hij Dat cristenbloydt
nyet iamers schrij Jn groysser noyt des bydden wij Weldyger marschalck sent quirijn Wyls nuyssz nu vort genedich sijn
An gaed wyrff vns syns troestes schijn Du byst vns heer ind wyr synt dijn Aff dryff der zweydracht boessz fenijn Haldt
nuyssz getroyst in moede fijn Des vredens schenck vns suessen wijn Vyssz dyme nap o hymmelsch robijn Want wyr bys
her van anbegijn Dorch beed der engelen konynckijn Jnd dych synt blyeuen in gewijn Geeyrt moys syn dye gaedes mijn
Doch moyst man zo nuyssz nacht ind dach Myt groysser sorgen halden wach Myt arbeyd grauen ind herden So sych dye
noit steetz ermerden Doch wart man erlicht myt hoffen Dat vreed suld werden getroffen Des entsetz . was do groysse noit
Want man dayr was in kummer groit Jnd man hedt do nuyssz dorch all gebrech Nyet halden moegen noch eyn wech Myt
oerloeff moys ich gewaegen Mallych wyll mych schymps entdraegen Wye dye arm haueloese nuysser Sych enthyelden myt
wuester wer Langx dye muren vergadert wart Manch vnflaet . et was weych off hart Dat dye suwe zo suechen plegen As
sy lanx dye muyr gayn vegen Des vnflaetz hat man groyssen houff Want do der suw was duren kouff Dat wart vergadert
in vasser Wayll gemengt myt heyssen wasser Sy wusten dayr dye rechte foerd Jnd gussen t dorch der vyand hoert
Referenzkorpus Frühneuhochdeutsch 1.0.1 (https://linguistics.rub.de/ref/) 14