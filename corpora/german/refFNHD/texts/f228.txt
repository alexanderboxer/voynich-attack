F228: Heidelberger Passionsspiel Modernisierter Lesetext
+H
corpus: ReF.RUB
language-area: südrheinfränkisch
language-region: westmitteldeutsch
language-type: mitteldeutsch
genre: T
medium: Handschrift
time: 16,1
reference: Hs.: Blatt (r/v), Kolumne (a/b), Zeile
corpus-sigle: F228, IV-Cd-T3, H
text: Heidelberger (rheinhessisches) Passionsspiel
text-author: -
text-type: UN, Drama
assignment_quality: Z2
hoffmann_wetter_nr: 1048
library: Heidelberg, Universitätsbibl.
library-shelfmark: Cpg 402
date: 1514 vollendet
place: -
text-place: viell. Heidelberg
printer: -
edition: Gustav Milchsack (Hg.): Heidelberger Passionsspiel. Tübingen 1880 (Bibliothek des Litterarischen Vereins in
Stuttgart 150). (UB-Signatur: ILA2400).
size: -
language: fnhd
literature: -
notes-transcription: geschr. von Wolfgang Stück für Konrad von Wadeck-Yben (vgl. Bl. 166v); Federwechsel für
Regieanweisungen; rubr. Alineae; {i} hat immer Aufstrich: {í} (Transkription aber immer {i}; {w:} = {w} mit Trema
(001v,20); {u} trägt immer einen Strich zur Abgrenzung von {n}, bisweilen kommt der Strich auch auf {w} vor (z.B.
in hwß); %9 = Kürzung von auslautend {us}, auch wenn das Zeichen nicht hochgestellt ist; \{}&1 = allgemeines
Suspensions- und Kontraktionskürzel, ähnelt einem gestreckten kursiven {e}, kürzt {en} (verkertten; 002r,15) oder v.a.
im Lat. auslautend {is} (clamantis; 002r,03) oder mehrere Buchstaben innerhalb eines Wortes (di$c\{}&1os = di$cipulos;
012v,15); \{}&2 = auslautend {en} (002r,14), hakenähnliches Zeichen; \{}&3 = auslautend {rem} (mulier\{}&3 =
mulierem; 077r,26); \{}&4 = auslautend {m} (animam; 080r,16), ähnelt dem Kürzungszeichen für {rem}; \{}&5 = steht
für die Währungseinheit ‘Pfennig(e)’ (081v,13); doppelte Kürzungstriche (Kontraktions- bzw. Nasalstrich): transkribiert
werden in solchen Fällen zwei {-} an verschiedenen Positionen im Wort; prüfen: Majuskeln, Minuskeln und überhöhte
Minuskeln, Trennung von {i}/{I} und {j}/{J} ({i}/{I} anlautend zunächst deutlich als solche erkennbar, {i}: gerader,
kurzer Schaft mit i-Punkt), anlautend {j}/{J} haben häufig, nicht immer, einen Querstrich durch den Schaft (in 004r,16f.
plötzlich ohne Querstrich), Rubrizierung bis 4v,01
abbr_ddd: HeidPass
extent: FnhdC: -; compl: 001r,01(9)-27r,03(61); 068v,09(144)-094r,26(195); 140v,01(288)-166v,08(340)
extent-size: FnhdC: -; compl: 22.743
@H
F228-001r,01 hie hebtt an das Register oder ordenung vonn denn geschichtenn Marter vnd Leydenn ihesu
cristi . ZCum Erstenn werdenn die personn des Spiels herlichenn vnnd erlichenn in einer proes vff das gerüste gefürtt
vnnd itzlicher an seinen sesse gesetzt . Als dan hebtt menliche an zcu singenn die antieff{1} veni sancte spiritus 7c darnach
singent Zwenn engell denn verß Emitte spem tuun 7c in dem so gent zwenn Engell vonn dem geruste vnd singent
mit heller Stym // Der Reigierer des spils stett vff vnnd spricht zcun volck Ir herenn stillent Eweren schall Mein wortt
vernement all Ir habt lang woll vernomenn Do cristus vnnser her wolt komen Vnnd geborenn woltt werdenn Menschlich
vff diesser erdenn Das verküntt{1} die prophett{1} weytt Vnnd sagtenn seiner zcukunfft zeyt Vnnd sagtenn sie zcu denn
selb{1} zeidenn Wie cristus vnnser here leydenn Woltt an seiner menscheytt Angst pein vnnd jamerkeytt Darzcu auch
denn bitteren doitt Domit er vnns erloist vß noitt Wie die ding sint gescheenn Wer solchs will schauwen vnnd sehenn
Der sall sich layssenn gestillenn So megent jr gottes willenn Vnnd seinen himelischenn roitt hewtt schauwen mitt der
doitt Der beyspill in der alttenn Ehe Zcur gleichnuos sint gescheenn mehe Die man zeygenn wirtt zcu diesser stundt
Darvmb beschliessent Eweren mundtt Vnnd schweigent stiell all gar Vnnd nementt diesser ding war Ihenus Baptizatur a
iohanne Iohannes stett vff vnnd rüefft vox clamant{1} in deserto discipulj sepe
F228-001r,02 rate vian denj rectas facite semitas Eius onis vallis implebitur et omis mons et collis humiliatrum .
Referenzkorpus Frühneuhochdeutsch 1.0.1 (https://linguistics.rub.de/ref/) 1
F228: Heidelberger Passionsspiel Modernisierter Lesetext
luce iijo // Ich rueffenn in der wüstenheytt Gegenn gott solt jr sein bereytt Vnnd rumen jm sein strayssenn Die sünde
solt jr layssenn Vnrechtt ding machent rechtt So werdent jm sein pfede schlechtt Ein yder tall wirtt erfültt vff erdenn Ein
ieglich berg wirtt gemyndert werd{2} Vnnd die verkertt{1} ding verachtt Vnnd die scharpffenn ding slecht gemacht Die
ere des herenn wirtt geoffenbartt Vnnd gots heyll wirtt gesehen werd{2} hie vnnd dortt Drey oder vier Iüdenn koment
zcuo iohanj die gernn gedaufft werenn Vnnd sprichtt Schmoell . // Wilt u vnns her meister sagenn Was vnns der tauff
mag fürgetrag{1} So layssen wir vnns tauffenn all gar Vnnd nemen deyner lere war Das wir jnn gotlicher ehe Mogenn
bleybenn vmmer mehe Ioh-es spricht Genimina viperarun quis ostendit nobis fugere a ventu
F228-001r,03 ra ira facite go frucetera9 dignos 7c // Ir naterenn geslechtt wer wirt vch offenbaren Zcu weichenn
vonn den künfftig{1} zcoren Volnbrengtt wirdig fruchtt vnnd bueßfertigkeyt Vnnd das jr nitt sagent in gemeinheytt Wir
habenn ein vatter zcu diesser frist Ich sagenn vch das gott mechttig jst Vonn diessenn stiemen vnnd vill mehe Vff zcu
weckenn die soene Abrahe Wann die ax zcu diesser frist An die worczell des baums gesetztt jst Darvmb ein yder baum
vff erdenn Der sall auß gehauwen werdenn Welcher nit gutte fruchtt brengtt Vnnd sall werdenn jn das fewer gesengtt
Der iüddenn einer Selem Sprichtt : quid ergo faciemus : // Lieber here mach vnns bekandt Was sollenn wir dann thun
zcuhandtt Das do rechtt sey gethonn Das solt u vnns vnder weissenn schonn Ihenes Antwortt qui habet duas tunicas
Dett non habentj // Ich sagenn vch wer zwenn rock haitt Der sall volnbrenng{1} dys gebott Vnnd sall denn eynen rocke
gebenn Dem der keinen haitt in seinem lebenn Vnnd welcher haitt die speys Der thu das selbige zcu gleicher weys
Die offenberlichen sonder komenn Zcu iohj vnnd spricht einer magister : // hore vnns lieber meister vnnd her Wir
sintt offenberliche sünder Wir begernn du wollest vnns sagenn Domit wir mogenn Bueß tragenn Iohannes antwortt
nichill amplius quam quod constitutum est // nit ferrer soltt jr sein geschecztt Dann was vch jst vff gesecztt Das soltt jr
volnbringenn Ebenn So wirtt vch die sunde vergebenn Die Ritter komen zcu iohenj vnnd fragett der Erst : quid faciamus
et nos // Lieber meister vnderweyß vnns rechtt Diweyll wir sint ritter vnnd frey knechtt Was sollenn wir thun vff erdenn
Domitt wyr selligkeyt erwerbenn Iohannes Antwortt neminem con
F228-001r,04 cuciatis neque coluniam faciatis // Ir soltt nymants verdrück{1} noch vngerecht sein Das jst das
gebott vnnd lere mein Vnnd vom soltt der vch mag werdenn Loyssent vch genügenn vff diesser erdenn AlsBaltt scheydenn
sie all von iohenj So die iüddenn komen zcu den anderen Iüddenn sprichtt Schmoell . // Ir herenn wir hann wol vernomen
Das in das landt jst ein man komen Vonn dem lauffenn diesse mere Er sey in der weltt ein deyfferer Das volck zcügtt er
an sich Domit verliessenn wir sicherlich Vnnser Ehe vnnd vnnser lebenn Er kann new lere gebenn Sall sein redde für sich
gann Ein newer ordenn wirtt vff stann Darvmb rodenntt allesambent zcw Was mann zcu diessenn ding{1} thu Iosephus
der oberste Rabbj sprichtt // Wir wollenn Bottenn sendenn dar Die vnns der ding nementt war Was mans vnnd wer er
sey Nu sthennt vff ewer meher dann drey her eschle Thabrj vnnd selem her schmoell vnnd Sabba synt behen Machentt
vch hin vff dem pfadtt Vnnd koment an die selbige stadtt Do der selbige lerer jst Villeichtt jst er der herre crist oder
jst villeichtt helias Vonn dem her malachias jnn seiner schrifft haitt gelessenn Besehentt wer er doch mag sein wesenn
Schmoell antwortt // her Rabbj wir volnbrengenn Ewer geheys Das ende da er sich heltt jch ser woll weys Dann jch byn
dobey gestanndenn Das er geredtt haitt zcu dem mannen Sie sollenn sych bekerenn Er woll sie new ding lerenn Darumb
machtt vch vff die bann Vnnd landtt vnns Zcu jn gann Als Baltt gentt dy geschichtt{1} Zcu iohenj Vnnd sprichtt Selem
: helias es tu prophetta es tu dic nobus an tu es cristus Iohenis primo // Meister wir sint gesanndtt Vill ver vonn der
jüddenn landtt Das du vnns rechtt vnderweyst ob du ein prophett seyst oder sage bist u helias Vonn dem der malachias
So woll hy vor gelessenn haitt Als in seynem buoch geschrieb{1} statt oder bist u der herre crist Sage vnns wer du doch
byst Das wir denn herenn thun bekanntt Die vnns habenn her gesanndtt Was wir vonn dir habenn vernomen nu sage das
wir hinwegk komenn Iohannes Antwortt non sum ego Vox clamantis in deserto // also mogentt jr sagenn widder jnn das
jch cristus nitt entbynn Darzcu noch kein prophett noch auch helias wann als der prophett ysaias In seiner geschriefft
hoitt geseytt So Rüeffenn jch in der wüsten heytt Gottes weg machentt rechtt Vnnd machentt sein pfede slechtt Das
düncktt mich woll moglich Sollichs rüffenn vnnd lerenn jch Eschle sprichtt Si tu non es cristus ne
F228-001r,05 que helias neque prophetta qend go baptisas // Sage ann sage an du dumer mann Wes betreügs tu
die weltt dann So du helias nitt entbist auch kein prophett noch der here crist Vonn wann hast u dann denn gewaltt Das
du die lewdtt deyffenn saltt Iohannes antwortt Ego Baptizo in aqua medius aten vestrem quem vos nescitis ipso est qui
venturus est . Das jr rechtt versthennt mich // In dem wasser so tauffenn jch auch jst gestannd{2} einer jnn Ewer mitt
Denn jr noch erkanntt habentt nitt Der selb nach mit zcukonnfftig jst Vnnd vor mir gemacht jst zcu aller frist Vnnd
jch bin nitt wirdigh darzcw Dem selbigenn vff zcu loyssenn sein schuch Der selbige wirtt deyffenn werdenn Inn dem
heylgenn geyst vff erdenn Dy iüddenn gentt widder heym : als
F228-001r,06 baltt singent die anderen iüddenn jren gesangk in dem so gett Iohenes zcu denn Iüddenn vnnd
predigett // Ir jüddenn reynigett ewren mutt Wann es jst sellig vnnd gutt Das ir mitt ganczenn treüwenn Layst Ewer
sünde vch reüwenn Ewer lebenn will jch vch seczenn Ire soltt nymants leczenn an leyb noch ann gutt horennt mir zcw
vß freyhem mudtt nyemants soltt jr niessenn weder wytwenn noch weyssenn nymants sall kerenn seynen synn an wucher
vnnd vnrechtt gewynn Raubenn vnnd stellenn sollt jr laysenn Vnfugh soltt jr alzeytt moyssenn Wer anders byß her haitt
gethain Der sall des alzeytt rewenn hain So mogent jr werdenn gottes kindtt Gar sellig die selbigenn vor gott sintt Die
zcu denn friedenn sindtt erkanntt Das sie gottes kinder werdenn genantt Thabrj Antwortt // Meister du bedünckest dich
sere zcw weys wir vermerckenn kein lob noch preys Du sagest vnns vonn grossenn ding{1} Dein schreyenn noch auch
Referenzkorpus Frühneuhochdeutsch 1.0.1 (https://linguistics.rub.de/ref/) 2
F228: Heidelberger Passionsspiel Modernisierter Lesetext
dein singenn Magst das nitt gemachenn war Das wir dir glaubenn vmb ein har Darvmb schweyg styll du drügerer Vnnd
er layß dich baltt deiner ler oder du wirst behennde woll sehenn was dir vonn vnns wirtt gescheenn Als baltt gett iohenes
vonn den Iüddenn So begegentt im ihenus vnnd sprichtt Iohenes : Ecce agnus dei qui tollit peccata Mundj ille min dixit
super quen vide
F228-001r,07 ris spem descententem et manentem // Sehennt diesser herre lobesam Der jst das ware gottes lam
Der die weltt vber all Reynigenn vonn jrenn sündenn sall Der here der mich haitt gesandtt Zcu dewffenn jnn diessenn
landtt Er sprichtt also zcu mir Dysse ding behaltt jnn dyr Wann du sichst ein dawb herabsteig{1} Vnnd bleybt vber einen
menschen leyg{1} Do bey sall dir sein bekanntt Das er jst der ware heylandtt Der jm geyst deyfft die lewdtt hie vonn jch
vch allenn bedeütht Als ein gezeüge zcu rechtt thutt Dann er jst der herre gutt Vnnd dar zcu der rechtt heylantt crist Der
gottes soenn worlich jst Als Baltt kompt die dawbe ihenus vff Das hawbt ihuns spricht zcu Iohenes // Iohannes lieber
freündtt mein Mein dewffer salt u hewdtt sein Erfüllenn salt u mein begyr Des bin jch komenn her zcu dir Gangenn an
denn Iordann Denn tawff will jch vonn dir entphan Iohannes antwortt Ego a te debeo Baptizarj Mathenj tercio // O here
meister was mudes tu Ich bin doch zcu schwach darzcu Das jch here dauffenn dich Billicher salt u dawffenn mich Das
jst woll ein gottlich rechtt So du bist mein here vnnd jch dein knechtt Ihenus sprichtt Sic em decet nos implere omnem
iusticiam // Neyn Johannes lieber mog dauff du mich jnn diessenn wog Sich sollichs kompt an vnns recht woll Das ann
vnns erfüllett werden soll Lieb vnnd auch all gerechtigkeytt Darzcu sollenn wir sein bereytt Als Baltt deüfft iohenes ihem
der himelische vatter sprichtt : hic est filius meus dilecetera9 in quo emj 9placuj // Sehennt dys jst mein liebster soenn
Des willenn saltt jr alle thun Vnnd soltt jm sein vnderthann ann jm jch mich behagett hann Er haitt mich friedsam
gemachtt Was zcorns jch haitt vff gelachtt Sechtt denn haitt er gestillett gar Des nementt seiner lere war Ihenus Bleybt
do ghenn Iohannes gett zcu herodes vnd sprichtt Non licet tibj habere vxorem frt{1} tuj Marcj vjo . Mathej xiiijo : Luce
iijo // herodes konig reych Du lebst gar sündiglich Zcu sele vnnd auch zcw libe Mitt deines bruder weybe Dy mitt dir
gett zcu beth Billicher sie woll hett Philipus des sie eelich jst Es jst ein vntrewer lyst Das du sie zcu eynem weyp haist
Wo du sollichs nitt vnder wegenn last So must u habenn gottes zcorenn Vnnd Ewiglich sein verlorenn herodes sprichtt
zornigkliche Zcu dem knechttenn // Wo sint jr knechtt vnnd jr mann Vor zorenn jch nitt woll reddenn kann Das diesser
man mir gesagtt hoitt Vonn grosse schandtt vnnd missedoitt Darvmb jch gar sere erzcürnett bin Des greyffett vnnd fürett
jnn Gehalttenn das gebiettenn jch Bey meynen huldenn sicherlich Der knechtt einer antwortt // here des entloyssenn wir
nitt Wyr sollenn thun als jr gebytt Ewer geboitt sollenn wir nit sparenn Er muß jnn denn kerker farenn Als baltt fürenn
sy iohan in denn kercker die jüngheren ligen für dem kercker 7c Jhenus temptatrum a diabulo Sathanas kompt zcu ihenu
vnnd Sprichtt : Si filius dei es dic vt la
F228-001r,08 pides isti panes fiant Mathj iiijo // Du bist kranck das merck jch woll Das selbige jch vngerenn
leydenn soll Die amachtt dir gar sere nahe leydtt Du haist gefast ein lannge zeytt Bist u nu des warenn gottes soenn
So sprichtt als du woll magst gethonn Das diesse stein werdenn brott Vnnd büße des hungeres noitt Ihesus antwortt
Non in solo pane Viuit homo // Schweyg sathann vngetreüwer wychtt Ich ent achttenn deiner redde nichtt Der mensch
das lebenn nitt en hoitt allein vom broitt als geschrieb{1} staitt Besünder auch jnn aller wortt crafft Die do komentt
vonn gottes herschafft Die selbigenn mog{1} woll gegebenn Dem menschenn krefftiger lebenn Sathanas nympt ihem
vnnd fürtt in vff denn vmbgang des Tempels vnnd sprichtt Si filius dej es mitte te // Bist u gottes soenn so vall hinder
dich wann dir nit en sall Zcu deinem leyb schadenn sein Sich gottes engell huttenn dein In allen wegenn für der noitt
Mit vleys in gott vonn dir geboitt Das sie dich in jre hennde nemen Domitt dein füße vff kein stein komen Das dir
nymer gesche leydtt Darvmb felles tu mit sicherheytt Ihenus antwortt Scriptum est non temptabis domin deum tuum
// Vnnücze jst dein boysse list Wann jn der Ehe geschrieb{1} jst als mann lyst vber all Das nymants versüch{1} sall
Seinen schopffer vnnd seinen gott Das jst ein gotlich geboitt Sathanas fürett ihem vff ein hohen Berg vnnd in alle Reich
vnnd ere der Weltt vnnd sprichtt onia tibi dabo si Cadens adoraueris me // Sich denn schatz vonn diesser weltt Denn du
sichst her vmb gesteltt Burg stett vnnd alle landtt Sollenn sein jnn deiner handtt Ich will sie all gebenn dir Wilt u dich
vnderwerffenn mir Vnnd hy vff dein knihe dredenn Vnnd mich als Baltt an bettenn So wirtt dir konigklicher Rum Vnnd
aller weltt Reychtumb Ihenus antwortt vade sathanas scriptun est em denm deum tum ado
F228-001r,09 rabis et illi soli serues // Sathanas loyß farenn die redde dein Wann es entmag mit nichtt gesein
Dis du hoist an mir begertt Din schatz jst gar wenig wertt noch dys reychtumb das die welt haitt Sich jnn der Ehe
geschriebenn statt Das mann nach moyses geboitt Sall neygenn allein eynem gott Vnnd dem dinstes vnderwessenn ann
das mag nymants genessenn Darumb flüg vonn mir bosser schalck Sathanas du vngetrwer layster balck Als baltt flüget
sathann vonn ihenu Vnnd die Engell wonen Im bey Ihenus gett Mittenn vnnd sprichtt Zcum volck penitencian agite
apropin
F228-001r,10 quabit Regnun celorun Math{1} : quarto : // horent jr mensch{1} die in der welt schweb{1} nement
an vch ein buße ferttig lebenn Vnnd horent was jch sage vnnd verkünde Ir soltt büessenn all Ewer sunde Wann das Reych
der himell nohet sich Sollich verkünden jch vch sicherlich Ihenus Conuocat aplenos // Ihenus gett fortt( in dem wirfft
petrus das garenn) vnnd findt petrum vnnd andream : Vnnd sprichtt veni
F228-001r,11 te post me faciam vos fierj piscato
F228-001r,12 res homj Mathen quarto // Ir fischer koment vnnd volgett mir So will jch schaffenn das jr Für fisch
lewtt fahenn soltt ob jr mir gerenn volgenn woltt Woltt jr mir werdenn vnderthann So soltt jr Ewig lebenn hayn Inn
Referenzkorpus Frühneuhochdeutsch 1.0.1 (https://linguistics.rub.de/ref/) 3
F228: Heidelberger Passionsspiel Modernisierter Lesetext
meynes vatters Reych Das sagenn jch vch sicherlich Petrus antwortt // herr wir wollenn gerenn volgenn dir Was du wiltt
das thun wir Wann du bist der ware heylantt Der vnns zcu troist ist her gesantt Als baltt layssenn petrus vnd andreas die
garenn liegenn vnnd volgenn Ihem nach : Ihenus gett fortt vnnd sicht Bartholomeun : Thoman : Iudam vnnd philippum
vnnd sprichtt qui sequitrum me non ambulat in tenebris sed habebit lumen vite . // Welchem zcu meyner lere jst gach
Vnnd mir alzeytt volgett noch Inn finsterkeyt der nitt entgoitt Ewig lichtt er alzeytt hoitt nu folgennt mir so wirtt bereytt
Vch freyde in ganczer stettigkeytt Bartholomeus antwortt // Das thun wir here sünder spott vnd wan Wir sollenn geren
mitt dir gann Wann du der rechtt heylantt bist Der vnns zcu troist komen jst Vnnd gesantt vonn himellreych Darvmb
sall vnns gott billeych here zcu dir alzeyt sein jach Vnnd deiner lere volgenn nach Dys appostell gentt auch mit ihenu
Ihenus gett fortt vnnd findt : Iohem : Iacobum : Symon : iacob : vnd thadeun Vnnd sprichtt : Vos amicj mej estis
Si fecerit{1} que pencipio vobis : Iohenis X%V Ir moge vnnd liebenn vetteren mein Mein freündt mogenn jr woll sein
Wann jr woltt volnendenn mein geboitt als dann will vch Ewigklichen gott Mitt jme in seynem reych gebenn Das jr
mogtt alzeytt in freyd{2} lebenn Iohannes antwortt // Was du gebeudts here das thun wir alzeytt wollenn wir volgenn dir
Vnnd sollenn thun nach deynem gebott Wann du komen bist vonn gott Vnnd gesendett her vff erderich Das düncktt
vnns woll moglich Das wir deynenn willenn thun Wann du bist der ware gottes soen Der vnns sellig machenn mag Des
sollenn wir dir allenn tag nach volgenn wo du hin wiltt Wann die arbeit vnns nit befiltt Dar nach spricht ihenus zcun
xj Iüngerenn für der sinagoge : amen Dico vobis : quia vos qui relinquist{1} onia et secutj estis me centuplum // Ir
freündt horentt was jch vch sagenn Was jr habent in diessenn tagenn Begebenn vonn weltlichem Roitt Vnnd gerenn mir
gefolgett haitt Groyß wyenung dann begyrtt hundertt veltig vch widder wyrtt Freyde vnnd Ewigeliches lebenn Wyll vch
mein vatter gebenn Dortt obenn jnn seynem Reych Das wyssentt all sicherlich Ihenus expellett demonn Ihenus gett zcu
der Sinagoge vnnd komptt Zcu einem besessenn menschenn vnnd Sprichtt der mensch : Sine quid nobis et tibi ihenu
nazarene venistj perdere nos Marcj primo : luce quarto // Ihesu vonn nazaretth schweige still Was ist dein vnnd vnnser
will Bist u darvmb her komenn Vnns zcu verliessen zcu diessen stund{2} Ich weyß woll zcu diesser frist Das du der ware
gottes soenn byst Ihenus schildett in vnnd sprichtt Obmutesce et Exi ab eo // Ich sagenn dir schweyg stiell Gang her
auss das jst mein wyll Als baltt schreyt der mensch So gett Der boße geyst vonn jm : Die jüddenn verwunderenn sich
vnnd spricht Thabrj quid est hoc que nan doctrina hec noua // Was sall dys sein fur ein mere Oder was jst es vor ein new
lere Das der gebeutt zcu diesser stundtt Denn vnreynigenn geystenn mit seynen mundtt Vnnd sie sintt jm gehorsam vnd
vnderthann Vnnd müssenn vonn dem menschen gann Ihenus vocat Matheun ad apl-at{1} . Ihenus gett fortt vnnd findt
matheun an dem Zcoll siczenn vnnd sprichtt sequere me Mathej nono : Macrj Secundo hic schmoel : Eschle : thabrj :
sabba Sequntrum // Matheus kom vnnd volg mir nach noch meyner lere sey dir gach // Lieber here jch will folgenn dir
Das salt u sicher glawb{1} mir Ich will verlayssenn das zeytlich gutt Zcu deiner lere stett mir mein mudtt Ihesus predicat
octo Beatitudines Ihenus gett fortt mit denn xij Iüngheren Vnnd predigett Beatj pauperes spiritun qenoniam ipsorum
est regnun celorum Mathej vto // Liebenn freundtt horent mich bey diessen tag{1} Ich will vch die war heyt sagenn
Sellig sintt die armenn Wann gott will sich erbarmen Vber sie vnnd will jnn gebenn Das himelreych vnnd Ewig lebenn
Die sint auch sellig zcu achttenn Dy mitltigkeytt hie bedrachtt{1} Das erterrich sollent sy Drurigklich besiczenn hy Sie
sint auch sellig sonnder wann Die hie betrüwbt lebenn hann Die trauwrenn vnnd weynne hy Gott will selbst troistenn
sy Sellig sintt auch alle dy Dy sich loyssenn troistenn hy Vnnd hungernn nach gerechtigkeytt Denn wirtt genug dortt
bereytt Sellig Sintt die gottes kindtt Dy hie barmherczigk synt Sy sollenn alle woll genessenn Gott will jn barmherczig
wesenn Die sint auch sellig Ewiglich Der lebenn hie jst friedlich Die sint gottes kindtt genantt Sellig werdenn die auch
erkanntt Der hercz rein ist sonnder krott Die selbigenn sehenn Ewigkliche gott Ir sindt all gar Wandt vch der lewdt
schar begynnent hassenn hy durch mich Dar gegenn will ich sicherlich Mein vatter jnn seynem reich gebenn Zcu lonn
ein Ewige lebenn Ihenus docet apl-os orare Andreas Sprichtt Zcu ihenu : dene doce nos orare sicut iohannes docuit
disc{1}os Suos Luce xjo // Meister wir bittenn dich als ein heren Das du vnns wollest bethen lerenn Als johannes seinen
jüngheren thett Do er jnn der wüstenheyt lebtt Ihenus antwortt Sic ergo orabitis Pater noster qui es in celis 7c Mathej
Sexto : Luce xj // Diweill jr nu woltt bedenn lerenn So will jch vch vnderweysen geren Ir syltt bey mir oder anders
wo So soltt jr alzeytt bedenn also Sprechent vß herczen grunt zcu aller frist Vatter vnnser der du jm himell bist Dein
nam werde geheylgett gleych Vnnd zcu komenn vnns dein Reych Dein will der gewerde Als jnn himell vnnd in erdenn
Vnnser deglich brott gib vnns hewt jn zeyt Vnnd mach vnns vnnser schüldt qweitt Als wir vnseren schuldigeren hain
gethann Vnnd loys vnns jnn kein bekorung gann Besünder erloyß vnns Armenn Vonn allem vbell amen . Magdalena
conuertitrum ad penitencian Maria magdalene stett vff stolcz
F228-001r,13 lichenn dritte sie her fur( mit der meydtt) So komptt martha zcu Ir vnnd sprichtt( mit der meydtt)
// Maria liebste schwester mein Ich forchtt sicherlichenn dein Das du so vppigklichenn ferest Vnnd deiner selle nit
werest Darvmb liebe schwester bittenn jch Das du wollest bekerrenn dich Magdalena Antwortt // Martha martha liebste
schwester haitt dir getramett Etwas gester Was der drawme dir bedewtte So magst u fragenn ander lewdte Loyß mich jnn
meyner weyße farenn kanst u dein sele woill bewarenn Das gündenn jch dir sere woll Mein freyde jch treybenn soll Ihenus
predigett : Dico vobis gaudiun Est angelis dej super vno pectatore penitenciam agente // Ir selligenn lewdt vnnd gottes
kindtt Die alle hy vff ertterich synt vernement heylsam Roytt Das jr vmb ewer missedoitt habennt Rewenn vnnd leydtt
Das himellreych jst vch bereytt Ich sagenn vch das fur war Das alle himelische schar Frauwett sich wirdigklich Wann Ein
sünder sich Bekerenn will vonn sündenn Das jr mitt ganczenn trewenn Loyßt Ewer sünde vch Rewenn narcilla martha
Referenzkorpus Frühneuhochdeutsch 1.0.1 (https://linguistics.rub.de/ref/) 4
F228: Heidelberger Passionsspiel Modernisierter Lesetext
meydt sprichtt Beatus : venter qui te portauit Lüce xj 7c // Gebenedigtt jst der leyb Vnnd sellig vber alle weyp Der dich
her hoitt getragenn Die brüste sall man sellig sagenn Die du auch hoist gesogenn Vnnd hoitt dich mensche erzcogenn
Ihenus antwortt Beati qui audiunt vm 7c Dys wortt sint rechtt gegebenn Wann die habenn all sellig lebenn Die gerenn
horent gottes wortt Vnnd das mit vleys bewaren fortt Magdalena sprichtt zcu martha // Martha vernym diesse wortt vonn
mir jch will jnn trewen volgenn dir Vnnd will dys vppigklich lebenn noch deinem Roitt vff gebenn Ich merckenn es jst
der selenn doitt Diweyll der here jhesus geboitt Mann sall mit ganczen treüwenn habenn stettigklichenn Reüwenn vmb
svndtliche doitt Das was sein lere vnnd Roitt Wer nuo yemants der mich entbünde Von meiner grossenn sunde Die jch
arme hab gethann Ich woltt sy alzeytt darnach lann Martha antwortt // Vnnser here ihesu crist Also gar barm herczig
ist Der vnns zcu troist wartt gesandtt Vonn dem hymell in dys landtt Zcu dem salt u hoffnung hann Das Rottenn jch
on allenn wann Er thut dir vff dye gnadtt Mitt seinem heylgenn Roitt Das du vonn sund{2} wirts entbündenn Darvmb
kere dich zcu diessen stund{2} Magdalena Antwortt // Martha jch sagenn vff meinen eydtt Du haist mir gebenn gudenn
bescheydt Ich will dir folgenn zcu aller zeytt Do mitt werdenn jch meyner sunde qweyt Vonn stunt so will jch auch von
dir gann Vnnd ein bußferttiges lebenn fang{1} ann Magdalena gett hin wegk vnnd Duth diesse cleyder vß : Martha geth
ann jre ende : Ihenus sanat le
F228-001r,14 prosum : Ihenus gett fortt so kompt Zcu ym ein vssecziger man vff sein knihe fallennde vnnd
sprichtt dene Si vis potes me mundare : Mathen octauo : Marcj primo : Luce quinto // O ihesu crist lieber her wolles
tu thun noch meym beger So magst u mitt hofflichenn sachenn mich vsßeczigenn woll rein mach{1} Ihesus antwortt
volo mundare // Ich will dich Reinigenn zcu dieser stundtt Das du allenthalbenn bist gesuntt Als baltt greyfft in ihenus
an mitt Der handt so ist er gesunt vnnd Sprichtt ihenus vide neminen dixeris Sed vade ostennde te 7c // Ich beuelhenn
dir zcu diesenn tag{1} Das du solchs nymants wolst sag{1} dar zcu salt u zcu dem priester gann Vnnd soltt dich layssenn
schauwen an aoch salt u oppferenn dein gobenn Die moises denn zcu gezeugknus hoit gebod{2} Der Vßseczig stett vff
vnnd sprichtt // Gelobett seyst u es heylanndtt Zcu troist bist u her gesanndtt als ein heylger mann Sollichs jch woll
erkennen kann Vß seczigh was jch ye vnnd ye nun bin jch reynn als ymants hy Der vsseczig gett zcu dem tempell zcw
Ihenus sanat seruun centurionie : Ihenus gett fortt so kompt zcu jm Centurio vnd sprichtt dene puer meus jacet in
domo paralititus 7c Matheni octauo // O here vernym mein wortt schonn Im meynem hwß do ligtt mein soenn Vnnd
wirtt gepeinigett vonn dem gycht Große marter jm do vonn geschycht Ich Biddenn dich zcu diesser stundt Das du jnn
wollest machenn gesuntt // Ihenus antwortt Ego venio et curabo en Centurio jch sagenn dir offenbar Ich will in dein
hawß komen furwar Vnnd will gesunt machenn deynen soen Das er die kranckheytt nitt soll hann Centurio antwortt
dene non sum Dingenus vt intres sub tectum 7c // O herre jch bin nitt wyrdig jnn dieser sach Das du gest vnnder mein
dach Besünder sprich ein wortt zcu dieser stundt So wirtt mein soenn gesundtt Wann jch bin ein mensch von gewaltt
Vnnd hain wider mein Ritter mannigfalt Vnnd sprach zcu einen ganng so gett er Vnnd zcum anderen kom so kompt er
zcu mir her auch zcu meynem knecht sprechenn jch Thu das so thutt er es gleych Ihenus verwundertt sich vnnd wendett
sich vmb vnnd spricht zcu denn die Im nach folgenn : Amen dico vobis non invenj tantan fidem in Israhell 7c // Fur war
sagenn jch vch zcu diesenn stund{2} Ich hann nitt also vill glaubens fünd{2} In dem Israhelisenn ganczen Landtt Dar
zcu sey vch auch bekanndt Das vill werdenn vonn vff vnd wyder gang komen Vnnd werden Essenn zcu denn selbig{1}
stund{2} Mit abraham : ysaac vnd jacob also snell Inn dem Reych der hymell Die kinde des reychs dorff{1} nit dar
vff hoff{1} Sy werdenn jn die vssersten finsternus geworff{1} Dar jnn müssenn sy weynen alle zeytt Czann clapperenns
werdenn sie nymer qweitt Darnach spricht ihenus zcu Centurio Vade et sicut credidistj fiet tibj // Centurio gang jnn
dein hwß offenbar Als du haist gelauwbt fur war Also sall dir auch gescheenn Du wirdest dein kindtt gesunt sehenn
Centurio ghett ann sein Ennde Adolescens efferbatrum defuncetera9 coran ihenu Ihenus gett fortt so wirtt jm entgegenn
getragenn der witwe frauwen Einiger soenn doitt : Ihenus spricht zcu der frau
F228-001r,15 wenn noli flere : Luce septimo // Frauw vernym mein wortt allein Ich sagenn dir nitt en weynn
Ihenus greyfft an die Bore vnd sprichtt Adolescens tibi dico surge Iüngling Iüngling jch sagenn dir Stanndtt vff vnnd
erzeyg dich mir Der Iungling stett vff vnnd sprichtt // Lob vnnd dannck sey dem ewig{1} gott Der mich vonn dem doitt
erwecktt hoitt Vnnd hoitt mir dar zcu gebenn Das jch lennger mog lebenn Der sone steiget vß der bore Ihens gibtt Der
frauwen denn sone widder vnd sprichtt // Sehe hin frauw deinen eynigenn soen Vnnd ganng mit jm dar vonn In gottes
forchtt vnnd dinst solt jr leb{1} So wirtt vch das himelreych gegeb{1} Das volck verwundert sich vnnd Sprichtt einer quia
propheta magnus surrexit in nobis 7c // Ein grosser prophett jst entstanndenn Bey vnns jnn diessenn landenn Wann der
almochttig Ewige gott Jnn worheyt sein volck gesücht haitt Die frauw gett mit jrem son widder heym : Ihenus offertur
paraliticetera9 in Lecto : Ihenus gett fortt so bringett man Im ein gichtigenn vff einen beth ent
F228-001r,16 gegenn tragenn : Ihenus spricht Confide fili remituntrum tibi pcenta : Mathej : nono : // hore mein
stym du liebster soen Du saltt ein guttenn getrauwen han Dy sünde werdenn dir vergebenn Vnnd salt in gesundtheyt
lebenn Die pharisej bedennck{1} sich vnnd Sprichtt schmoell // Ich Sagenn das an allenn spott Diesser mensch
blaßphamirett gott Ihenus antwortt vt qd cogitat{1} mala in cordibus vnris quid est facilius dicere // Vff was gedennck jr
boße in Eweren herczen Welchs jst besser zcu sprech{1} bey schmerczen Dy sünde werdenn dir vergebenn Oder stant vff
vnnd wander in lebenn Vff das jr wist zcu diesser frist Das dyß offenborlich wore jst Das der sone des menschenn hait
gewaltt Zcu vergebenn die sünde manigfaltt Contumando dicit paralitico // Darvmb so vernym dys wortt von mir Standtt
vff vnnd nym dein beth mit dir Vnnd trage es in dein hwß allein Wann du bist deiner kranckheyt Rein Der kranck
Referenzkorpus Frühneuhochdeutsch 1.0.1 (https://linguistics.rub.de/ref/) 5
F228: Heidelberger Passionsspiel Modernisierter Lesetext
knyhet vff das Beth vnnd sprichtt // Lob vnnd danck sage jch dir al stundt Diweill du mich host gemacht gesundt mein
kranckheytt bedarff jch nit me clag{1} Darvmb will jch das Beth mit mir trag{1} Der kranck nympt das Beth vnnd getth
heim : Jhenus illuminat cecun Ihenus gett fortt so sicztt ein blinder in dem wege vnnd rüefft : Ihesu filj dauid miserere
mej : Marcj decimo : // O ihesu crist dauidts sonn Wollest mir gnad thonn Das dein barmherczigkeytt Erleüchte mein
blindtheytt Sabba spricht zcun blin{2} // Blinde mein wortt salt u recht verston Dein Rüeffen salt u vnder weg{1} lonn
Bleyb siczenn vnnd schweyg still Das Rottenn jch vnnd jst mein will Der blinde Rüefft widder vmb // Ihesu crist dauidts
sonn 7c vt supra Ihesus stett stiell vnnd sprichtt // Liebenn freünde erfüllet mein begyr Vnnd bringet denn blindenn
zcu mir Diweyl er mich hoitt hie vernomen So heyst in zcu mir komenn Petrus antwortt // here dein meynungh han
wir vernomen Ich will denn blindenn heyssen komen Petrus spricht zcum blind{2} // Blinder man vernym die wortt
mein Du saltt starcks gemüdts sein Stantt vff vnnd gang mit mir Der here hoitt gerueffenn dir Der blindt würfft das
cleydt von im vnnd springtt zcu ihesu Ihenus spricht quid tibj vis facian // Freündt wes mudes tu mir zcw Vnnd was
begeres tu das jch thu Der blint antwort Raboni vt videam // her meister mag es gescheenn Das liechtt woltt jch geren
sehenn Das du here erleüchtest mich Sollichs begerenn vnnd biddenn jch Ihenus greifft den blind{2} an die aug{1} vnnd
spricht : vade fides tua te salun fecit // Gangk hin wegk zcu diesser stundtt Dein glawb haitt dich gemaht gesundtt Der
blinde sichte vnd knyhet nyder sprechennde // here ihesu crist jch danck{1} dir Vonn allem meynes herczen begyr Der
genodenn lieber here mein Die mir hewdtt jst worden schein Das jch sehenn also clar Mit meinen augenn vffenbar Der
blinde folget ihenu nach Ihenus sanat claudum Darnach gett ihenus fortt do sicztt ein lamer mann der Rüfft zcw ihenu
// O here ihesu crist Dweyl du so baremherczig bist So helff mir zcu diesser stundt Das jch lamer werde gesundt Ihenus
legtt ein handtt vff in vnnd sprichtt // Standt vff lieber freündt vnnd gangk Vnnd sage Ewigklich{1} danck Got vmb sein
milltigkeyt Dy allenn lewdenn jst bereytt Der lame stett vff vnnd sprichtt // Gebenedeyt sey der Ewige gott Der mir sein
gande erzeygt hoitt Ein lamer was jch hewdt frwe So ghenn jch als ein ander nu Vnnd sintt mir all mein glider gantz
als einen Iünghenn an dem dantz Ihenus sanat mutum et surdum Ihesus gett fortt so brengtt man Im ein dawbende :
stumenden vnd Bittenn jm zcu helffenn Marcj vijo // O herre ihesu crist Dweyl du alzeytt barmherczig bist So bittenn
wir zcu diesser stundt Mach diessenn menschen gesuntt Ihenus nymptt denn menschenn Zcu jme vnnd stecktt die finger
in sein orenn vnnd sprichtt vß vnnd rorett sein zcunge vnnd sicht seüffzcendende vber sich jnn himell Vnnd spricht :
Effeta : Darnach Redtt der stum vnnd sprichtt // Gelobtt sey die hoch gewaltt Die gott erzeygt manigfaltt ann vnns
armen lewdenn hy Ein dawber stumb was jch ye nu redden jch vnnd horenn woll Des jch gott ymer lobenn soll Ihenus
sprichtt // Ich gebiettenn vch an diesenn tag{1} Dys ding soltt jr nymants sagenn Vnnd sagenn vch das fur war Macht es
nymants offenbar Sie verwunderenn sich alle vnnd sprichtt einer // Ich kann dyß ding nitt verschweig{1} Vnnd soltt jch
darvmb noitt leydenn Er hait alle ding woll bedachtt Vnnd dar zcu auch voln brachtt Dy stume thunt vff jrenn mundt
Vnnd die dawbenn horen zcu diesser stundt Er jst lobes wertt zcu aller frist Ich haltt jnn fur denn worenn crist Ihenus
stellet sich mittenn Matheus Bartholomeus : Symon : ghent zcu ihoanj Baptista vnnd sprichtt Bartholomus // Iohannes
hore bey diessenn tagenn Was wir dir sollenn sagenn Ein groß prophett ist entstannd{2} In denn Iüdischenn lanndenn
Er dreybt wunder Zeychenn vill Als jch baß erclerenn will Die doittenn macht er vff stann Dar zcu heyst er die lamen
ghan Die blindenn macht er sehenn Die ding sint all vonn jm gescheen Das volck sprichtt zcu diesser frist Er sey der
wore heylandt crist Iohannes mittit duos disc{1}los ad ihem Iohannes Baptista schicktt sein jünghenrn Zcu ihesu vnnd
sprichtt Tu es qui Venturus es : An aliun exspectamus Luce septimo : Mathej Vndecimo // Ir liebenn bruder ylennt hynn
Zcu dem prophettenn vnnd fraget jnn Ob er sey messias crist Der jnn der weltt künfftig jst als vnns jst verheyssenn jn der
Ehe Oder beydenn wir yemants mehe Ein Jüngher antwortt // Das thun wir gerenn wys gott Billich erfüllenn wir dein
gebott Wir sollenn zcu der arbeytt Mitt vleys sein bereytt Das wir zcu jm komen dar Vnnd der frage nemenn war // Als
Baltt ghent sy zcu ihenu vnnd Sprichtt einer zcu ihesu : Johenes Baptista misit nos ad te Dicens Tu Es qui venturus es //
here mir sein her gesanntt Zcu dir vonn gallile landtt Vonn einem heylgenn mann Ich meynen denn deyffer Iohann Das
vnns sagst wer du bist Ob du seyst der herre crist Der vnns jst verheyssenn jn der Ehe Oder warttenn wir yemants mehe
// Ihenus antwortt Euntes renunctiate Iohannj que vidist{1} et audistis quia cecj videntt claudj ambulant // Iohannj soltt
jr widder sagenn Was jr habtt gesehenn jn diesenn tag{1} Vnnd wie die ding sintt gescheenn Sprechennt die blindenn
sehenn Die sichenn werdenn gesundtt Die stumen thun vff jrenn mundt Dar zcu auch die lamen ghenn Vnnd die dodenn
werdenn vff stenn auch wirtt der soenn sellig genantt Der jnn mir wirtt nitt geschandtt Die Iüngherenn ghentt zcu
Iohanj Vnnd sprichtt einer // Iohannes here glawb mir Ihesus haitt entboddenn dir Das die lamenn lewdtt ghennt Vnnd
der doittenn vill vff sthent Die stuemen offentt jrenn mundtt Der sychenn werdenn vill gesunt hie bey gutt zcu merckenn
jst Das er der herre crist Der vnns lewdenn jst gesannt Ein troister vnnd ein heylandt // Ihenus spricht zcum volck vonn
Johnne Quid existis in desertis videre arun
F228-001v,01 dinem vento agitatam // horent mein froge also frey Wurvmb gingtt jr in die wüsteney Gingt jr zcu
sehenn ein rore Das der wyndt weth widder en fure Oder woltt jr do gesehenn hann Ein menschenn weych an gethann
Jch sagenn vch das furwar Die mitt seydenn sint gecleydtt offenbar Vnnd habent wolust mit all{1} ding{1} Die sintt
in denn husseren der konig{1} Oder woltt jre gesehenn hann Ein prophettenn woll gethann Verwar jch sagenn vch das
Das er mehe dann ein prophett was Er jst vonn dem ein prophett sprichtt Sich jch layß mein engell vor dein angesicht
Der mein wegk dir sall bereytt{1} vor Ich sagenn vch vffenbar Das kein grosser prophett geborenn ist Dann johannes
der deyffer zcu diesser frist Welcher oder in gots reich jst der cleinst Der ist gegenn jm der meinst Einer sprichtt // Ich
Referenzkorpus Frühneuhochdeutsch 1.0.1 (https://linguistics.rub.de/ref/) 6
F228: Heidelberger Passionsspiel Modernisierter Lesetext
sagenn das ann alle wan Ich han groyß glaubenn dar an Das Iohannes der prophett jst Do vonn Reddett der wore crist
Sabba antwortt // Was soll jch nach der redde frogenn Die wortt sintt halb erlogenn Er machtt vill groß geschrey Ich
gebe dar vmb nitt ein ey Es wirtt woll die zeytt komen Sein schwetzenn wirtt jm genomen Contumando ad consodales //
komentt vnd macht vch vff die bann Lonndt vnns zcu der sinagoge gann Do wollen wir bey denn altt{1} greyßenn Im
sein lob also woll preissenn Mit vnnseren beissenn renckenn Er sall sein lebttag dar an gedenck{1} Die Iüddenn vnnd
itzlicher gett ann sein ortt . Ihenus setzt sich nydder mitt denn Iüngherenn Silete Sequitrum decollacio Iohenis : herodes
Will machenn ein essenn oder ymbs seiner geburtt denn fürstenn vnnd freündenn gallilee vnd sprichtt // Zcum knechtt
: Marcj Sexto knechtt hore was jch dir sagenn will Du weist das iczundt jst jar zcyll Das jch mensch geborenn wartt
Dar vmb mach dich vff die fartt Gering vnnd baltt salt u vff stann Vnnd zcu meynen bestenn freünd{2} gann Vnnd sy
forderenn zcu mir her Das jst meins herczenn beger Das sie bey mir frolich lebenn Ein gutt ymbs will jch jnn gebenn Der
knechtt antwortt // herodes liebster herre mein Gewertt salt u hewdtt sein Was du habenn wiltt vonn mir Das will jch
thun das sage jch dir Dein beste freündt will jch holenn als du mir haist beuolhenn Der knechtt gett zcu denn freündenn
Vnnd sprichtt // Gutten freünde jch sagenn vch zcu dieser stundt Die wortt die jch hann von meines heren mundt Ir soltt
gering vff stann Vnnd zcu meynen herenn zcu hoff gann Do soltt jr essen vnnd frolich sein Vnnd auch drinck{1} denn
küllen wein Einer vonn den freündenn antwortt // hore fründtt was jch dir sagenn soll Dein wortt han wir vernomen
woll Deines herenn willen soll voln gann Wir wollenn vnns mach{1} vff die bann Vnnd wollen frolich sein vnnd gutter
ding Liebenn freündt nu stent vff geringh Als Baltt gent sy zcu herodes vnd Entpfengett sy herodes sprechende // Seytt
mir will komen jr freünde all Seczent vch nidder mit grossem schall Seczennt vch vber diessenn disch Essennt fleysch
vnnd auch dy fisch Greyffent ann vnnd seyt frolich Ir seyt bewartt jnn meinen reych Als Baltt siczenn sie zcu essenn
herodes dochtter stett vff vnnd Sprichtt zcu jr mutter // Mutter das bedüncktt mich das beste Diweill mein vatter vnnd
sein geste Sint vber disch gesessenn Vnnd itzundt still schweygende essen Das jch kom mitt guttenn schwenck{1} Wie
jch die mochtt erdennck{1} Das Etwas geschanckt mocht werd{2} mir sollichs will jch gerenn teyllenn mit dyr Die
mutter antwortt // Dochter dein meynung jst vast gutt Dancz fur dem disch mit freyhem mundt Vnnd mach jnn vill
freydenn spill Loyß sehenn was man dir schenck{1} will Darnach kompt herodes dochtter Vnnd dantz vor dem disch
spricht herodes : pete a me quid vis et dabo tibj : Marcj sexto Mathej xiiijo // Dochtter liebste dochtter mein Gewertt
salt u hewdt sein Was du habenn wiltt vonn mir Sich dochtter das gereddenn jch dir Du haist gar lüstig spiell gethann
Des heisch was du wiltt hann Das soll dir werdenn all zcu handt Des sey dir mein treuw ein pfandtt Vnnd heisches tu
halb mein reich Es soll dir werdenn sicherleych Die dochtter antwortt Vatter vnnd konig jch danck{1} dir Das du woll
verheischsest mir Ich will zcu meiner mutter gann Irenn Roit will jch auch hann Was mir zcu heischenn mag gezcyme
Das jch das mitt Erenn vonn dir neme Die dochtter gett zcu der mutter vnd spricht Liebste mutter gieb mir Roitt Mein
vatter mir verheischenn haitt Was jch jm heischenn woll Das mir solchs werd{2} soll Das haitt er mir verdreütt woll nu
weys jch nitt was jch heischenn soll hy roitt liebste mutter zcu Was jch mitt erenn heischenn nu Die mutter antwortt
Liebe dochtter vollge mir Du saltt heischenn gebenn dir Dieweill es dir jst woll erleybtt Des Rauwen johannes heybtt vff
einem deller her getragenn So bedarff er nitt mehe sagenn herode dem konig reych das er begeb mich vnnd deych Die
dochtter gett widder zcu herodj vnnd sprichtt herodes vatter vnnd konig reych Zcu diesser stunde wiße sicherleych Das
jch eins cleines dings begerenn Das du mich leicht magst gewerenn herodes antwortt Als groß en kann es nitt gesein
Dochtter es sall sicher werdenn dein Die dochtter sprichtt Die weill mir jst wünschen erleybt So will jch johannes heybtt
Vff einem deller her tragenn Sich vatter das will mir behag{1} herodes neigt sein heibt trürigk
F228-001v,02 lichenn vnnd sprichtt Dochtter was haist u begertt Dein wunsch jst wenigs Rots wertt warvmb
heisches tu nit grosenn soltt mein Reych silber vnnd goltt Sich das were all sambt dein ye doch salt u gewertt sein
Contumando ad seruos // Darvmb liebenn knecht vnnd man Ir sollt baldtt genn vonn dann Iohannes heybt bringett her
Das jst meiner dochtter beger Der knecht antwortt // here loyß woll zcu mude sein dir was du gebewts das thun wir Ich
hann ein scharpffes schwertt Das schneydt als mein hercz begertt Sein hewbtt Rumptt es vonn dem buch Vnnd wer er
noch eins so Ruch Zwenn knechtt ghenn jnn kercker Vnnd sprichtt einer zcu johannj Die dochtter volgtt nach mit dem
deller // Iohannes du müst denn doitt kyssenn Wann du must das hewbt verliessenn Darumb sey gedulttig vnnd sweyg
still Ich muß volnbring{1} herodes will Als Baltt slecht er ioh-j das heibtt abe vnnd gibtt es der dochtter sprechende //
Iungkfrauw nement diessenn fisch Er jst gar eddell vnnd frisch Solchenn woll gethonnen fisch Gesage jch nye zcu einem
disch Für konig vnnd herenn tragenn als vch jungkfrauw duth behagenn So die jüngkfrauw das hewbtt hoitt sprichtt sie
zcu dem volck // nu woll mir nu vnnd alle zeytt Iohannes jst seines hewbts qweyt Des bin jch froe sicherlich Iohannes
hewbtt tragenn jch Iohannes hewbtt das han jch hy Sechtt das hann jch begertt yhe Die dochtter dregtt das hewbtt vor
dem disch vnnd sprichtt // Vatter sich hy hann jch joh-es hewbt als du mir es haist erleybtt aber es soll nitt vnder dein
gewaltt Besünder jnn meiner mutter enthaltt Die dochtter brengtt der mutter das hewbtt vnnd sprichtt // Mutter als
du es haist bedochtt Der willenn jst ganntz volnbracht Ioh-es heibtt jst wordenn mir Das will jch forther gebenn dir
Sehe hin thu es jnn deinen behaltt Das nitt werdtt genomen mitt gewaltt Die mutter antwortt // Ich will es nitt liestenn
renckenn Inn ein dieff wasser senckenn also wirtt es verborgenn diessen tag das nymer kein mensch find{2} mag // Ich
will meynen vleys nitt sparenn Das hewbt will jch will bewaren Die mutter dregtt das heibt hin weg Darnach spricht
johenes jünger einer zcu anderen // Liebenn Brüder jr habt wol vernomen Wie Joh-ns ist vmb sein lebenn komen Das sey
geclagett dem Ewigenn gott nu Rottenn jch on allenn spott Das wir denn wirdigenn leychnam mit vnnseren hennd{2}
Referenzkorpus Frühneuhochdeutsch 1.0.1 (https://linguistics.rub.de/ref/) 7
F228: Heidelberger Passionsspiel Modernisierter Lesetext
greyff{1} ann Vnnd sleyffenn in zcu der erdenn Das er mog begrabenn werdenn Einer antwortt // Die meynung düncktt
mich sere gutt Wir wolenn volnbring{1} vnseren mundt Greyffent denn leychnam frischlich an So komenn wir dester
Ehe dar vonn Als Baltt tragenn die Iüngherenn denn leichnam zcu begrabenn Vnnd singent Ecce quomodo moritrum
iustus Darnach sprichtt der freünde Einer zcw herodes // hochgeborner konigk herodes mit vleys danckenn wir dir des
Das du vnns also guttlich heist gethan Wir wollenn vnns nu mach{1} dar von Wir habenn lang genug hy gesessenn
Deiner gutter doitt wolt{1} wir nit vergessen herodes antwortt // Guttenn freunde nement wenig ver gutt Vnnd seyt all
woll vonn gott behutt Ich begerenn vch nitt zu uertreibenn aber so jr ye nitt woltt bleibenn Vnnd wolt habenn Eweren
abscheidt So farent hin das vch gott geleydt Tiberius cesar facitt pilatun in pre
F228-001v,03 sidem judee : Iosephus der oberste Rabbj Rüfft die jüddenn zcu hauff Vnnd sprichtt // Ir Iüddenn
meister vnnd Rabbj kompt vnnd drett zcu mir her bey Ir habt lanng zeyt woll vernomen Was mere vonn herodes komenn
Wie er jnn der jüdischeytt Dreybt groß jamer vnnd leytt Domit thut er sein reych merenn nu mogenn wir jm nitt
gewerenn Dann wir sint jm sere zcu schwach Mich bedeücht aber in diesser sach Das wir schicktt{1} botschafft vff
die bann Vnnd brochtenn dem keysser die sach ann Der wurtt villeicht in die ding sehenn Das solchs nit mehe wortt
gescheen Er wurdtt vnns gebenn eynen man Der vnns villeicht wol behallt{1} kann Dar vff sagentt Ewer meynung
gering Das wir voln endenn diese ding Die Iüddenn vnnd Rabbj Bedenck{1} Sich darnach spricht Selem // Liebster
here vnnd Rabbj josephus Vnnser meynung vnd beslus jst alsus Dem Roitt denn du vnns hoist gebenn Dem wollen wir
alzeyt gelebenn Wenn du schickest nach dem willenn dein Der sall willig dar zcu bereitt sein Sich zcu ferttigenn vff die
bann Vnnd dem keysser die sach bring{1} an // Josephus antwortt // Dweyll jr dann alßo willig seyt Vnnd vch der sach
belangs an leydtt So machtt vch vff zcu diessem zyll Ire rabbj : Sabba : selem vnnd theophill nembt mitt vch jüddenn
sechs oder echtt Vnnd farennt zcum keysser mit machtt Legtt jm denn handell ebenn fur Vnnd macht jm die ding vffen
bar Sequitrum prefiguratio turbe occurrent{1} Ihesu ingresu ih-rm cum azello Silete : Der konig vonn Israhell spricht
zcu den knechtt{1} Ir knecht vnnd dienner seytt gemandtt Die philister sint vch zwor woll bekantt Sy sint auch alzeytt
vff der bann nu müst jr auch ein moll dar ann Dar vmb seyt gerüst zcu dem streytt ghett hin es jst sicher zeytt heliab
Dauidts brüder antwortt here hie stennt dein knecht wol gemiedtt Vnnd sint all zcum streyt wolbereytt Wier wellenn
vnns machenn vff die ban Vnnd die philister greyffenn frolich an Als baldt gentt die knechtt : Der phi
F228-001v,04 lister konig sprichtt non regen sirie Drett her für jr knecht vnnd diener Vnnd sehentt wie die feind
komen her Die soltt jr vnder stenn zcu slagenn Vnnd alle sambtt widder heim gagenn Golias antwortt here jr bedorff des
halbenn kein noitt Ich will sie allein slagenn doitt komptt jr gesellenn vnnd drett her zw Vnnd sehentt mir zcu wie jch
jm thu Als baltt gentt sy vnnd spricht golias Zcu denn israhelitenn quare venistis perati ad perliun nunquit ego sum phi
F228-001v,05 listeus et vos seruj Saull prino regun xvij capitulo Sagennt wir zcu diessenn stündenn Warvmb seytt
jr zcu streytt{1} her komen Wyst jr nitt das jch bin ein philister Vnnd konigk saull jst ewer here Erweltt vnnder vch all
sambtt ein Der mitt mir streydtt hye allein Slegtt der selbige mich zcu der erdenn So wollenn wir Ewer knecht werdenn
schlag jch jnn aber her nidder slechtt So soltt jr werdenn vnnser knechtt Vnnd als dann jn vnserem dinst bleyb{1}
Wann jch hann hewt versprochenn denn streytt Darumb merckent was jch sage Gebenntt ein der sich mitt mir slage Dy
philister fligennt hinder sich Vnnd sprichtt einer zcum anderenn non vydisti virun hunc qui ascenditt Qui ergo percucerit
eun ditabit rex di
F228-001v,06 uitys maguis habtt jr nit gesehenn diesenn mann Der also greußlichenn qwam Er jst allein komen
also snell Zcu verscheymen gancz israhell Welcher oder denn man slechtt doitt Der bedarff des nit me habenn noitt Der
konig wirtt jnn alzeytt lobenn Dar zcu mit grossem reichtumb begab{1} Vnnd wirtt jm sein dochtter gebenn Dar zcu
in seczenn bey seinem lebenn als ein vatter jnn seinem hawß vber das volck vonn jsrahell zcu vor vß Dauid horett dys
wortt vnnd sprichtt Was will man nu einen gebenn Der dem philister nymbt das lebenn Vnnd nympt ab also schnell
Die schemde von dem volck israhell Welcher kann mir gesagenn hy bey Wer der vnbeschnittenn philister sey Der do
versprochenn hoitt Die spitz des lebendige gott helias sprichtt zcu dauid quare venisti et quare dereliquistj oues illas in
deserto Warvmb bistu komenn hie herbey Vnnd lest die scheff in der wüstenney Jch erkennen die hoffartt onn schertz
Dar zcu auch dein schalckhafftig hercz Es jst darvmb vonn dir gescheenn Das du auch mogst denn streyt sehenn Dauid
antwortt quid fecj nunque non verbum est Was hann jch dann gethonn hie vnd dortt Jst es dann nitt me dann ein wortt
Ein knechtt sprichtt zcu dauid Jch sall dich für denn konig fürenn Der soll woll an dir spurenn Was du seyst vor ein
mann als wir ann deiner redtt verstann So sall er dich dar zcu bereytt Der philister sall dein woll beyttenn Als baltt fürent
sie dauid zcu dem konig vnd sprichtt der knechtt here hie bringenn wir denn knechtt denn solt jr besehenn rechtt als wir
ann seiner redde verstann So vermeynt er denn philister zcu schlann Der gegenn vnns stett vff dem berg Der jst gegenn
jm als ein gezwerck Will er ye dann nit ablonn So layß jnn für vnns jnn den streyt gann Dauid sprichtt dar vff gleich zcun
konig non concidat cor cetera9qus in eo ego seruus tuus vadam et pungnando Jo here ich sag es sünder schercz widder
jnn sall fallenn keynes manes hercz Jch bin einer vonn deinen knechtt{1} Vnnd will vonn stundt an ghen zcu fechtt{1}
Denn philister will jch slagenn doitt Darvor hann jch zcu moll kein noitt Der konig antwortt non vales resistere philisteo
isti nec pungnare aduersus eum Jch sagenn dir sünder wann Du magst dem philister nit wider stan auch magst u nit
volnfürenn den streytt Wann du bist ein kindt zcu diesser zeytt aber er jst ein streytparlicher mann Vnnd hoitt es vonn
jugenntt trieben an Dauid antwortt pascebat seruus tuus penris suj gregem et veniebant leo et vrsus Jch stenn hie als
dein knecht wol gemudt Vnnd honn meins vatters scheff gehutt Do kome lauffenn ein lewe vnnd bere Vnnd namen ein
Referenzkorpus Frühneuhochdeutsch 1.0.1 (https://linguistics.rub.de/ref/) 8
F228: Heidelberger Passionsspiel Modernisierter Lesetext
hamell vß dem here Do eyltt jch noch vff stundtt Vnnd nam denn rawb vß jrem mundt Do stundenn sie vff gegenn mich
aber jch begreyff sy bey der kyeffelnn gleich Do mit erstiecktt ich sie jnn der noitt also wordenn sie vonn mir gedoitt
Sollichs hon jch gethann als dein knechtt nu loyß dich ebenn dünck{1} rechtt Ob der vnbeschniddenn philister Were ein
lewo oder ein bere So will jch gehen vonn stundt von dann Vnnd abnemen des volcks von isrl- schandt Wer jst er dann
zcu diesser stundtt Das er so freuelich mitt seinem mundt Vermaledeittt also sere Des lebenndige gottes here Der konig
sprichtt Diweill jch merck das dü ye wiltt dar an So will jch dich rüstenn vff die bann Diesenn harnasch thu an deinen
leyp So bist ein man zcu dem streytt Der konig thutt dauid harnisch ann Vnnd seczett im ein hawb{1} vff vnnd bindt jm
ein swertt vmb Vnnd sprichtt vade et denus tecum sit nu gang zcum streyt also frey Das gott alzeytt bey dir sey Dauid
versücht sich jm harnisch Vnnd spricht non possum incidere quia vsum non habeo Jch kann worlich nit komen von hyn
Wann jch des harnisch nit gewonet byn Der harnisch muß mir vß dem leyp Jch verlierenn anders zcu moll den streyt
Dauid thut denn harnisch vs vnd sprichtt nu gebent mir widder meinen stab Wie woll jch bin ein jüngheren knab So will
jch doch vff diessen tag allein Denn philister dottenn mitt stein Dauid nymptt stein in sack vnnd seinen stab vnnd gett
zcu golias : der gett jm entgegenn vnnd sprichtt nunc quid ego canis sum et tu venis ad me cum baculo Sage ann meis
tu nit zcu diesser stundt Das jch sey ein rüdd oder hundt So du mich wiltt mit dem stab schmeyßen kom her jch will
dich zcu reyssenn Domit verleüs tu dein lebenn Dein fleysch will jch denn vogeln gebenn Vnnd auch denn thieren der
erdenn also must u verdilgett werdenn Dauid antwortt Tu venis ad me cun gladio et hasta et clipeo ego autem venio ad te
in nomine dominj Du kompst mit schwertt sper vnd helm zcu mir Jn namen gottes begegenn jch dir Der do beschyrmbt
die schar israhell Gegenn der du dich host also snell Versprochenn hewt vff diesenn tag nu vermerck was gott vermack Er
wirtt dich jnn mein hendt geb{1} Vnnd jch wertt dir nemen das lebenn Vnnd will dir abslagenn das hewbtt Das wirtt
denn philisterenn leydtt Denn selbigenn corper will jch gebenn Denn vogelnn die jnn der lufft schweb{1} Dar zcu denn
thieren vff der erdenn Vff das alle land gewar werdenn Das gott der here in israhell sey auch sollenn sie merckenn hy bey
Das nitt jnn dem spere oder schwertt Des herenn volck verhalttenn werdtt Wann der streytt jst gottes ann diesem ende
Vnnd wurtt vch gebenn jnn vnnser hendtt Als Baltt vnder stett golias dauid zcu schlagenn : dauid greifft in denn sack
Vnnd legtt ein stein vff denn schenckell Vnnd würfft golias doitt : Vnnd zeugt jm das schwertt vß vnnd heydt jm das das
heübtt ab vnnd nympt es zcu jm in sein handtt : Darnach sprichtt he
F228-001v,07 liab zcu denn frauwen Jr frauwen seit all sambt wol gemeitt Vnnd rüst vch das jr vff stundt seyt
bereytt Dauid hoitt hewdtt das veldt behaltt{1} Vnnd goliam vonn ein gespaltt{1} Des heybtt wirtt er jczundt brenng{1}
Darvmb soltt jr die zeytt nit leng{1} Mit freydenn soltt jr jm entgegenn gann Stett vff vnnd macht vch vff die bann Der
frauwen eine stett vff vnnd sprichtt zcu denn anderenn Der Ewig gott sey alzeytt gelobtt Diweyll dauid hoit goliam gedoitt
So wollen wir Es nitt mach{1} langk Wir woll{1} jm begeg{1} mit gesangk Stett vff jr frauwen on lenger zyll Vnnd
nementt mitt vch Ewer soytt{1} spyll Als baltt gentt die frauwen dauid entgegenn Mitt harpffenn vnnd Zcimbalenn Vnnd
singentt percussit Saull mille et Dauid decem milia primo regenum xviij capitulo Was sollenn wir singen oder sagenn
Saull hoit Tausent doit geschlagenn nu sehenn wir zcu diesser frist Das dauid vill stercker jst Zehenn taussent hoitt er
gedoitt Vnnd vnns all erloist vß noitt Jtzlicher gett an sein ennde : die teüffel nemenn golias korper : Jsaias sprichtt
zcum volck Jr herenn stillent Eweren mundtt Vnnd horentt mich zcu diesser stundtt Jr habtt itzundt woll gesehenn Wie
der streytt jst gescheenn Vnnd dauid sonnder alle noitt Goliam denn philister doitt Vnnd was gegenn jm als ein knab
Vnnd schluge jm sein hewbtt abe Do mitt kam er heym gegangenn Vnnd wartt mit freydenn entpfangenn Mitt lauttenn
harpffenn vnnd sing{1} Die fraüwenn jm entgegenn gengenn Das stett jm erstenn der konig buch Jm achtzehennd{2} teyl
gar eben such nu wertt jr sehenn also schnell Wie Jhesus ryett vff eynem esell Vnnd komenn entgegenn die kind Die zcu
iherusalem jnn synn Vonn denn wirtt er erlich entpfang{1} mitt lob gesanng komen sie gegangenn als die Ewanglistenn
all schreybenn mitt eynmüttigem schall nu schweygentt stiell all gar Vnnd nementt diesser ding war Jhenus aduenit
ih-rm super azine Mathej xxj Marcj xj Luce i9 : Jh-us stett vff vnnd sprichtt zcu philipo vnnd petro Jte in castellum qd-
contra vos Est et statim inveniet{1} aziman alligatan Jr jüngerenn macht vch vff denn pfadtt Vnnd gett hin zcu der statt
Die dortt vor vch gelegenn jst Vnnd findett jr zcur selbenn frist Ein eselin angebundenn das lossennt ab zcu denn selbenn
stund{2} Ob vch jemantt fragtt zcur selbenn frist Sprechtt der here sein nottürfftig jst Vnnd brengenntt mir gebundenn
herre So erfüllennt jr mein begere Petrus antwortt herre das thun wir wisse gott Wir sollenn leystenn dein geboitt Wann
vnns der dingh nitt befiltt Mir thun gerenn was du wiltt Petrus vnnd philippus gentt vnnd bindent denn essell vff so
sprichtt Seligmann quid soluitt{1} pullum Wie sintt jr so freüelich lewtt oder sagennt mir was das bedewtt Das jr her
lauffentt also schnell vnnd bindtt hie vff denn Esell Petrus antwortt quia domin59 eun neces
F228-001v,08 sarie habet Schweygk still mein liebster gesell Layß vnns farenn mit dem Esell Der herre muß jnn
brauch{1} zcu diesser zeytt Darvmb vnns belangk ann leydtt Als Baltt fürenn sie denn esell zcu ih-u vnnd sprichtt petrus
herre hy komenn jch als ein gesell Vnnd brengenn dir denn esell Dar vff salt u frolich siczenn Er wirtt sicher nitt bliczenn
Als baltt legenn sy jm die cleyder vff denn esell vnnd seczenn ih-m dar vff der jüddenn kinder gentt jm entgegenn Vnnd
singent Gloria laus et honor tibi sit So ih-us vor dem tempell komptt sprichtt Einer vonn denn verkaufferenn quis est
hic Sage mir wer mag sein der mann Der vff dem esell gerittenn kam Ein ander antwortt hic est ih-us prophetta a
nazaretth gallilee Jch sagenn dir das vffenbar Es jst ih-us der prophett fürwar Vonn nazareth jn gallilee Vnnd predigett
vill vonn vnnser ehe Jh-us machtt ein geissell vß seinem gürttell vnnd sprichtt scriptum Est Domus mea domus oracio{1}
vocabitur Wie komptt das dys also zcu gett Wist jr nitt das geschriebenn stett Mein huß sall heyssenn ein beth hwß So
Referenzkorpus Frühneuhochdeutsch 1.0.1 (https://linguistics.rub.de/ref/) 9
F228: Heidelberger Passionsspiel Modernisierter Lesetext
machtt jr ein mortt buth dar vsß Als baltt slegtt er die keiffer vnnd ver
F228-001v,09 keiffer vß dem tempell so singent die kin
F228-001v,10 der im tempell osana filio dauid benedicetera9 qui venit Darnach sprichtt Selem zcu ihesu audis
quid isti dicunt hores tu auch zcu diesser stundtt Was diesse ruffenn mitt jrem mundt Jhesus antwortt nunquid legistis
quia Ex ore infanciun et lactenciun perfecisti laudem habent jr nie gelessenn zcu einer stundtt vß jungenn vnnd sugende
kinder mundtt Soll lob vnnd ere volnbrachtt werdenn Solchs jst gescheenn vff der erdenn Selem sprichtt quid singnun
ostendis quia hec facis Johannis secundo Was zeychens kanst u vnns gesagenn So du vnns vß dem tempell dust slagenn
Soluite templum hoc et in dribus diebus Sprichtt Jhesuus horennt Ebenn was jch sprechenn Diessenn tempell solt jr zcu
brechenn So will jch mitt hofflichenn sachenn Jn in dreyenn tagenn widder machenn Selem antwortt quadraginta et sex
annos edificatum Est Zwor dein stym zcu woll nitt lawth Der tempell jst in xlvj jaren nit erbaudtt Vnnd du wiltt vnns
vill sagenn Vnd wolst jn machenn jn dreyen tag{1} Itzlicher gett ann sein ortt : Simonn stett vff vnnd gett zcu ihesu
vnnd bitt jnn zcu gast Mathej xxvj : Marcj xiiij Meister mein wortt salt u rechtt verstann Du saltt mitt mir zcu hawß
gann Vnnd sallt essenn do mitt mir Dein jüngerenn nym mitt dir Solchs salt u mich gewerenn Wann jch mitt dreüwenn
gerenn Jh-us antwortt Freundt symon das du haist begertt Das salt u warlich sein gewertt Jch will zcu deinem disch
komen Rechtt als jch vonn dir hann vernomen nu ganngk du vor so volgenn wir Das wir erfüllenn dein begyr Jh-us vnnd
die jüngheren gennt mitt Symonn vnnd essenn Magdalena sprichtt zcu jrer schwester Martha Martha martha jch will vff
stann Vnnd jnn symons hawß gann Jch weyß woll zcu diesser frist Das der herre do zcu gast jst Jch will vnderstenn zcu
salbenn Sein hewbt vnnd füeß allenthalb{1} Martha antwortt Magdalena liebste schwester mein Gangk vnnd volnbring
denn will{1} dein Magdalena gett zcu ih-u fur denn disch vnnd feltt vff jre knihe vnnd Sprichtt Jhesus lieber here jch
clagenn dir jnnigklich{1} vß herczenn begyr Das jch vill vnselligs weyp hann ein sündigenn leyp nach hoffartt hett jch
verlangenn dorheytt hann jch vill beganng{1} Mit worttenn vnnd mitt gedannck Mitt speys vnnd auch mitt dranck Mitt
haß vnnd auch mitt drackheytt Mitt zorenn vnnd auch geytzigkeytt Vnkeüsche bin jch gewessenn Darumb kann jch nitt
woll genessenn Lieber her darvmb bitt jch dich Das du wolst begnadenn mich Vnnd mir gebenn heylsamen droist Wie
jch vonn sündenn werd Erloist Als baltt salbt sie ih-u das hewbtt Vnnd füeß vnnd drückett sy mit jren hore Dar nach als
baltt sprichtt Judas vt quid perdicio hec War fur sall nu diesser verlüst Diesse salb jst verschutt vmbsonst Mann hett woll
vill gelts dar vß geloist Vnnd die armen lewt damit getroist Jh-us antwortt quid molesti estis huic mulierj opus bonun
operata est Jr jüngherenn sagennt mir vmb was dragennt jr vff diesse frauw haß gutte werck haitt sie jnn mir gethann Jr
mogennt woll arme lewdt hann Zcu allenn zeyttenn wann jr woltt nitt lanng jr mich habenn soltt Das sie lest dys salb
in mein leyb gethann Sollichs haitt sie zcu begrebnus gethann Jch sage vch daß furwor Wo dys wirtt gepedigett offenbar
allenthalbenn vff diesser erdenn So wirtt do bey gesagtt werdenn Sie hab es darvmb gethann Das man es soltt zcu
gedechtnus hann Simon sprichtt so er sollichs sichtt hic si esset propheta sciret vtiqus que et qualis esset Luce septimo
Ein dingh sere verwunndertt mich Jnn meynen herczenn sicherlich Wer ein prophett diesser mann Er wust sicherlichenn
dann Wer dyß gegenn werttig frauw were Wann es jst ein weytt kündig mere das sie ein groyß sünderin jst Vnnd leydtt
das vonn jr zcu dieser frist Jh-us sprichtt Symon habeo tibj aliquid dicere Freündt symonn lauster mir Ein cleynns sall
jch sagenn dir Symonn antwortt Magister dic Meister sage her offenbor Jch will dir zcu horenn furwar Jh-us sprichtt
duo debitores erant quidam feneratorj vnus denarios quinquagintos Es warenn schuldig zwenn gesellenn Eynen kauffman
als jch dir mellenn Eyner funffhundertt pfenning in der zcall Der ander fünffzcigk vber all Jr keyner haitt zcu bezallenn
nichtt Do schanck er es jn als jch dich berichtt nu sage du mir symonn vnnd roitt welcher denn kauffman am liebsten
hoitt Symonn antwortt Estimo quia is cuj plus donauit Jch haltt das er dem meist haitt geschancktt der selb hab jm
am meistenn gedancktt Jh-us sprichtt recte iudicastj vides hanc mulie{3} intrauj in domun tuam Symon du haist rechtt
geantwortt mir Sichs tu auch der frauwen begyr Wie sie jr sunde kann geclagenn Mein füeße haitt sie mir gezwagenn Mit
dhreerenn das sie nitt verdroys Mitt gutter salbenn sie begoys Mein hewbtt das do nitt ent detht Do du mich zcu einen
gast betht Dar vmb sagenn jch dir offenbar Vill sunde werdenn jr vergebenn fürwar Wann sy vill libtt in jrem lebenn
Vnnd welchem werdenn wenig vergeb{1} Der hoitt wenig lieb vff erdenn Thomas sprichtt Quis est hic q Eciam pectata
dimittit Welcher haitt vnnder vnns das lebenn Der auch die sunde künde vergebenn Jh-us sprichtt zcu Magdalena fides
tua te saluun fecit vade in pace Maria jch sagenn dir zcu diesser nachtt Dein glawb hoitt dich gesunt gemachtt Dar vmb
ganng hin seligs weyb nitt versündige mehe deinen leyb Vnnd hab furbaß reynes lebenn Dein sünde sint dir alsamptt
vergebenn Magdalena gett ann jre ortt Jh-us bleibtt siczenn mit denn Jüngherenn Sequitrum penfiguratio vendicione
cristj a Juda pro driginta denarys Silete : Joseph stett vff vnnd spricht zcu seinen Brüderenn Audite sompum meun
quod vidi putaban nos ligare Manipulos in agro genesis xxxvijo Jch bin Ewer Bruder joseph genantt Vnnd vch brüderenn
all woll bekandt Wie woll jr mir seyt all sampt feindt So sagenn jch doch mir jst gedramet heyntt Vnnd düchtt mich
jnn meinem synnen Wie wir all jnn einem acker gingenn Vnnd bündenn garben zcu samenn Vnnd mein grab wer vff
gestand{2} Vnnd Ewer die vmb mein grab stünd{2} Die selbenn neichtenn sich vnndenn Vnnd betthent all mein grab
ann Solichs jch jm drawom gesehenn hann Leue antwortt nunquid rex noster eris aut subicietrum dicionj tue nu sag
vnns allenn hie on scham Was sall dir bedewtt{1} der drawm Meins tu nitt vff diesser Erdenn Vnnser aller konig zcu
werdenn Oder meins tu onn allenn spott Wir sollenn vnderthenig sein deinen gebott Joseph sprichtt Vidj per sompnun
quasi solem et lunan et stellas vndecim ado
F228-001v,11 rare me Lieber brüder syt nit verschambtt Mir jst noch ein anders gedrambtt Dar ann soltt jr woll
Referenzkorpus Frühneuhochdeutsch 1.0.1 (https://linguistics.rub.de/ref/) 10
F228: Heidelberger Passionsspiel Modernisierter Lesetext
verzcagenn Vatter jch will dir s auch sagenn Jch hann jm drawm gesehenn diese nacht Das sonn vnnd monn jrer machtt
stündenn mit eylff sterenn vff der bann Vnnd bettenn mich alsambtt ann Jacob der vatter spricht quid tibi vult hoc
sompnun quod vidisti num ego et mater tua Joseph lieber soen antwortt mir Was bedewdtt diesser drawm dir Bedewdtt
er das dein mutter vnnd jch Dar zcu auch dein brüder sicherlicher Sollenn dich vff diesser erdenn ann bethenn ehe wir
sterbenn Joseph setztt sich ann sein ortt leuj sprichtt zcu Jacob Jacob aller liebster vatter mein Du saltt gebenn denn
willenn dein Wir wollenn vnns machenn vff die ban Vnnd mit ein ander in sichenn gann Do selbst wollen wir sehenn
zcu den schaff{1} Diweyll salt u hy bleybenn vnnd slaff{1} Jacob der vatter antwortt Farent hynn mein liebste kinde Vnnd
thundt all nach Ewerem sinde Gentt hin jn einer gemein Joseph sall bey mir bleybenn allein Als baltt gentt die eyllff
Brüder bey Dem Bronne : Darnach sprichtt Jacob Der vatter zcu Joseph fenres tuj pascant oues in sichmus Joseph mein
wortt salt u recht entpfang{1} Dein bruder sint jnn sichenn gegang{1} kom vnnd nym mein wortt recht jn syn Jch will
dich jtzundt schick{1} zcu jnn Joseph sprichtt presto sum Vatter jch bedarff mich vff nichts richtt{1} Siches tu mich
itzundtt in sichenn So sagenn jch das vff meinen Eydtt Jch will alzeytt sein bereytt Jacob sprichtt vade et vide si cuncta
pro
F228-001v,12 spera sint erga fratres tuos Joseph aller liebster sonn mein Gang hin zcu denn Brüderenn dein
Diweyll sie mitt dem vyhe vmb gentt So sich wie die ding vmb sie stenndtt Vnnd sage mir widder mitt deynem mundt
Wie es sthee vmb die selbige stundtt Joseph gett hin weck vnnd wirtt jrre So begegentt im ein man vnnd sprichtt Sage
mir freündt wo salt u hin gann Das du so jrre gest vff diesser bann Joseph antwortt fratres meos queror Mein brüder
süchenn jch zcu diesser stundtt kondest u mich vnderrichttenn iczundtt Wo sie sindtt bey dem vyhe Sollichs bittenn jch
dich alhy Der man spricht recesserunt de loco isto audiuj auten eos dicentes Sy sint vonn diesser statt gangenn Jch hann
woll vonn jnn verstannd{2} Das sie all hettenn jnn jrem sin So woltt{1} gein ghenn getheym ynn Joseph sprichtt Jch
will an sprechenn mein beynn Vnnd will do hin streychenn allein Mein Brüderenn will jch begegenn Jch weys woll wo
getheym jst gelegenn Joseph gett fortt an so sehenn jn sein Brüder vnnd sprichtt Leui Ecce somp
F228-001v,13 niatur venit occidamus Eum Sehent wo der drawmer her komptt Wir wollenn jn doittenn zcu diesser
stundt Vnnd jnn werffenn jnn ein altt loch Vnnd sagenn vnserem vatter darnoch Ein boße thir hab in verschlundenn als
dann so wirtt her für komenn Was nutzes jm sey gescheenn Vonn dem drawm denn er hoitt gesehenn Rübem antwortt
non interficianus anina{4} Eius nec effundamus sangwinem Liebenn Bruder horentt mich jn noittenn Wir wollenn sein
sele nitt doittenn Dar zcu auch nitt vergiessenn sein blutt besünder werffent jnn mitt freyem mudtt Jnn das altt loch
oder Cisterenn Die jnn der wustenung stett alßo ferenn Solichs duth gering vnnd behende Vnnd behaltt vnschuldig
Ewer hende Joseph neiget sich vor denn Brüderenn als baltt greyffenn sy joseph ann vnnd zieh{1} jm sein rock vß vnnd
sprichtt leuj Joseph du haist denn drawm nit recht verstand{2} Du wirst hie gar wilde entpfanng{1} Mach dich gering vff
die bann Du must mit vnns jnn ein ander werck gann Die brüder fürenn Joseph zcu dem Cisteren Vnnd loyssenn in dar
jnn O gott hilff mir armenn Vnnd loyß dich mein erbarmen hic Rubenn abytt et ploratt Dar nach sprichtt Leuj Jr Brüder
wir bedürffenn nu kein noitt komptt londt vnns essenn vnser broitt all hie wollenn wir siczenn nyder Joseph komptt nitt
bey vnns widder Die Brüder seczenn sich nidder vnnd Essenn : Darnach sthent dy ismahelit{1} Vff : Judas sprichtt zcu
seinen Brüderenn quidnobis prodest si occiderinus f-re{3} nrem Jr Brüder sehtt dortt komen die ismahelittenn Vnnd
fürenn kauffmanß schacz in egipttenn Was nutz mag vnns doch werdenn So vnnser bruder alßo muß sterbenn Vnnd
wir verhellen jm sein blutt Es bdüchtt mich vill besser vnnd gutt Wir verkaufftenn jnn denn ismahelitt{1} Die fürenn
jnn fortter jnn egipttenn So bleybenn vnbeflecktt vnnser hende Wann jnn worheyt jch das erkemde Das er izundtt vnnd
zcu aller frist ye doch vnnser bruder vnnd fleysch jst Die Bruder sthentt all vff vnnd spricht Leuj Bruder du hoist vnns
gebenn ein gutt{1} roitt Wir wollenn dir volgenn mitt der doitt Vnnd wollenn dir alsambtt helff{1} gerenn Das er widder
kom vß der Cisterenn Die Zehenn gennt zcu der Cisterenn Judas wirfft ein handt zwelnn dar in vnnd sprichtt Joseph
kanst u denn knodenn kriegenn So wollenn wir dich her auß zcigenn hoist u denn knodenn so haltt jnn fest Das düncktt
mich sycher das best Als baltt zciehenn sy joseph her vß Vnnd fürenn jnn zcu denn ismahelitt{1} Vnnd sprichtt Judas
Der jung mag noch lanng zeytt lebenn Wir wollen jnn vch zcu kauff gebenn Gebennt vnns vor jnn eynn zcimlich gelt
Vnnd furentt jnn jn ein ander weltt Der ismahelittenn Eyner sprichtt Diesser jung gefeltt vnns ebenn rechtt Er jst noch
ein juonger starcker knechtt Vnnd mag lanng zeytt woll lebenn aber wir wollenn vch nitt mehe gebenn dann dreyssigk
pfenning vffenbar Dar nach wyst vch zcu richtt{1} furwar Judas sprichtt nu londtt vnns die xxx {5} schleich{1} her Wann
der jung muß vonn vnns weych{1} fer aber das sagenn jch vch dar bey als fere das das geltt als gutt sey Der ismaheliter
zellett die pfenning Vnnd sprichtt Deßhalbenn habtt guttenn mudtt Dy xxx pfenning sintt alle gutt Sehett hin das jst
einer zwenn drey Jüngher kom her zcu mir er bey vier funff sechs siebenn Echtt Die zcall jst zwar gerechtt Der sintt
newoen der sintt zcehenn Es will sich der bezcallung nehennn Eylff zwelff xiij 7c xxx mit schall Sehtt hin nu habtt jr die
pfenning all Judas besichtt die pfenning vnnd sprichtt Die pfenning sint all hubsch vnnd fein Jch will auch glaubenn das
sie gut sein fartt hin vnnd seytt woll gemudtt Vnnd behaltt denn jünghenn jnn hut Als baltt fürenn die ismahelittenn
Joseph mitt jnn : dar nach sprichtt Judas zcw denn Brüderenn Jr brüder bleybt hie bey ein ander stann So will jch zcu
denn schaffenn gann Vnnd eyns brengenn zcu vch her Dar nach horent forther mein beger Judas gett vnnd holtt ein
schoff in Dem gett rubenn bey die Cisterenn vnnd sichtt dar jnn vnnd gett zcu denn Brüderen vnnd zcu reyssett sein
cleyder vnnd sprichtt puer non 9parett et ego quo ibo Jch bin gewest bey der cisternn Vnnd hett gesehenn mein brüder
joseph geren nu weys jch nitt zcu diesser frist Wo der jung hin komenn jst So jch nu nitt mag findenn jnn O gott wo
Referenzkorpus Frühneuhochdeutsch 1.0.1 (https://linguistics.rub.de/ref/) 11
F228: Heidelberger Passionsspiel Modernisierter Lesetext
sall jch dann hin Jovdas komptt vnnd brenget das schoff Vnnd sprichtt zcu denn Brüderenn nu will jch vnns ein gutten
roitt gebenn Dem schoff wollenn wir nemen das lebenn dar vmb so seytt all sambtt wol gemudtt denn rock wellenn
wir weschenn jm bludtt vnnd dar nach sagenn zcu allenn stund{2} wir habenn jnn also liegenn fundenn Leui antwortt
Bruder dein meynung jst sere vast gutt Wir wollenn heym ghenn mit freyem mudtt noch dem als du hoist gesprechenn
So bleybt vnns missedoitt vngeroch{1} Als baltt stichtt Judas das schoff Vnnd waschtt denn rock dar jnn vnd gentt zcu
Jacob vnnd spricht Judas hanc Jnueninus vide vtrun tunica fily tuj sit an non Mein aller liebster vatter Jacob Wir habenn
fundenn diessenn rock nu magst u merckenn mitt deinem gesichtt ob der rock deins soens sey oder nitt Jacob nymptt
denn rock vnnd besichtt Jnn vnnd sprichtt Tunica fily mej Est vera pessima 9medit Jch sehenn woll zcu diesser frist Das
dys meins soens Josephs rock jst Vnnd merckenn woll zcu diessenn stund{2} Das boeß thier haitt jnn verschlundenn
Vnnd hoitt jnn zcuryssenn vnnd geessenn O gott wes sall jch mich vermessenn Als baltt zcu reysset jacob sein cleider
Die brüder seczenn sich nydder . Jeromias sprichtt zcum volck Jr herenn sweigent still zcu diesser frist Vnnd horentt was
mein meynung jst Jr habtt woll gesehenn vnnd vernomenn Wy josephs bruder sint zcu hauff komen Vnnd habent jrenn
roitt gegebenn Wie joseph mochtt komen vmb sein leb{1} ye doch joseph vff der selbenn fartt Vmb dreyssigk pfenning
verkaufft wartt als das clerlich stett geschriebenn Jm buch genesis woll bekliebenn Jm xxxvij capitell sintt jr das als wertt
jr sehenn furwaß Das die Juddenn jrenn roitt gebenn Wye jhesus mocht komen vmb sein lebenn Dar zcu komptt Judas
vß freyem mudtt Vnnd verkaufft das vnschuldig blutt Des nymptt er dreyssigk pfenning dar vor als das die Ewangelistenn
sagenn fur wor Vnnd itzlicher dann schreyben duth nu horentt zcu mitt freyem mudtt Jüdei conciliun faciunt in domo
Caiphe et ihesus pro driginta denarys a juda venditrum : Selem sprichtt zcu den an
F228-001v,14 derenn jüddenn Quid facianus quia hic homo multa singna facit si dimittinus Eum 7c Mathej xxvj Jr
herenn findet Ewer roitt Ghenn der wunderlichen doitt Es jst als wir hann vernomenn Ein mann vonn nazareth komenn
Vnnd vonn nazareth jnn gallilee der verkertt vnns vnnser Ehe Er nennett offenbar sich Gottes soen vonn himelreych
Er duth die dottenn vfferstann Vnnd machtt die lamenn lewdtt ghann Die sichenn machtt er gesundtt Denn stuemenn
duth er vff jrenn mundt Die blindenn machtt er hell sehenn Dys ding sintt all vonn jm gescheenn Die vsseczigenn
machtt er rein Des berottenn vch all mitt eyn Vnnd sehent mitt vleys hie her zcu Was mann zcu diessenn dingenn Die
lewdtt jm all volgenn nach Dar vmb sey vch mitt vleys joch Wie wir die ding machenn Mitt enndlichenn sachenn Ehe er
das volck ganncz verkere mit seiner falschenn lere Ehe dy romer komentt here Mitt jrer machtt vnnd des begere Das sie
dys landtt ann sich gezyeg{1} So müssenn wir vonn hynnen flyeh{1} Des rottentt wie man des bewar Wann gar groß jst
gereytt sein schar Josephus antwortt Jch rottenn vch in worheytt das Gentt hin zcu vnnserem heren annas Der iczundtt
zcu diesser frist Ein oberster priester jst Sprechtt das er nitt bleyb vsß Vnnd kom jnn her annas hwß Das thunt bald
vnnd geringe So wollenn wir beschliessenn diesse dinge Selem antwortt Diweyll wir habenn synn vnnd krafft So wollenn
wir werbenn die botschafft Theophill vnnd sabba jr soltt vff stann Vnnd mitt vnns jnn annas hwß gann Als Baltt gentt
sy zcu annas vnnd Sprichtt solem her annas mit reychem schall Jr seytt ein priester vber die jüdenn all Jr seytt auch
gewalttig vnnd reych Vnnder denn jüddenn jst nitt ewer gleych Jr soltt auch verstorrenn mitt rechtt alles das widder die
judischeytt slechtt Sollichs soltt jr alzeytt nitt lann Vnnd mitt vnns zcu Cayphas gann Annas antwortt Jch bin s annas
genantt Ein priester vber all judisch landtt Jch will helffen brenng{1} zcu rechtt Was widder die juddischeytt fechtt Vnnd
will das nitt layssenn vnderweg{1} Vnnd soltt es mich kostenn das lebenn Das jr das mochtt merckenn vnnd verstann
So will jch mitt vch zcu Cayphas gann Als Baltt gentt sie zcu Cayphas : Josephus mitt seinenn gesellenn komen auch
vnnd Sprichtt Josephus Gnediger lieber here Caiphas Vnnser meynung versthentt baß Dann wir vch konndenn gesagenn
Vnnser noitt müssenn wir clagenn Vnnd gebentt vnns Eweren getreuwen roitt Wann die sach vnns all an geth Jhesus
mit seiner falschenn lere Stett vnns allenn nach vnnser ere Er ist komenn vonn gallile Vnnd verstorrett vnnser ehe Des
wollenn wir gerenn roitt gebenn Das wir jm nemenn sein lebenn Wann bleybtt er jnn diessem landtt So müssenn wir
all weychenn mit schandtt Caiphas singt expedit vobis vt vnus homo moritur vnnd sprichtt Jch bin s Caiphas genantt
Ein bischoff jnn der juddenn landtt nu horentt was jch sagenn soll Es fügett vnnd zcyemett sich woll Das fur die lewde
sterbe Dann das alles volck verderbe Annas antwortt Caiphas jr habt entpfangenn einen mutt Der vnns zwar all dünckett
gutt Wir wollenn all mit vleys dar nach strebenn Das wir ih-m brenng{1} vmb sein lebenn Josephus sprichtt non in die
festo ne forte tumultus fiat in populo horentt auch jr herenn meinem roitt Der zwor auch woll zcu gutt er goett Ob es
vch alle dünckett gutt als es mich entraüwen dutt Das wir schonnen diesser hochenn zeytt Die itzundtt alßo nahe hie
leydtt Das sich jnn dem volck nitt er hebe Ein graussam vnnd ein groyß gedrebe Theophill antwortt Sechtt das jst gar
ein nützer roitt Wann das hohe zeytt vergoitt So wirtt er vnns mit lichtigkeytt Vnnd das sey vnns ein versproch{1} eydtt
Vnnd sall also stett bleibenn vnnd wessen Das wir in nitt wollen layssen genessenn Jüdas stet vom disch vff vnnd gett in
Caiphas hwß vnnd spricht Quid vultis michj dare et ego eüm tradam Jr herenn mein wortt vernempt mit beger Was woltt
jr gebenn mir Das jch ih-m in ewer handtt gebenn Vnnd jm verroitt sein lebenn Jch will mich des vch verbindenn Das
jr jnn sicher soltt findenn Darumb sagtt was soll der lonn sein Das jch vch verkeyff denn heren mein Mosche antwortt
hores tu vonn scharioth judas Jch sagenn dir sünder haß kanst u vnns jh-m gegebenn Das wir jm nemen sein lebenn Du
soltt vonn vnns habenn gutten soltt Vnnd wollenn dir alzeytt werden holtt Judas sprichtt Gebent mir gutter pfenning
dreyssigk So will jch jnn denn ding{1} sein fleyssigk Vnnd will vch jh-m in ewor handtt geb{1} Das jr jm mogtt nemen
sein lebenn Mosche antwortt Dreyssigk pfenning wollenn wir geren geb{1} Vnnd wollenn nitt daz widder strebenn Sehe
hin do haist u der pfenning eyn So jst das der ander denn jch meyn Sehe hin nu heist u jr woll drey Der viertt muß
Referenzkorpus Frühneuhochdeutsch 1.0.1 (https://linguistics.rub.de/ref/) 12
F228: Heidelberger Passionsspiel Modernisierter Lesetext
auch dar bey Sich der sintt fünff sechs siebenn haltt jch will mehe her fur schiebenn Jst die zcall ganntz gerechtt So sint
der pfenning nu woll echtt Der sint newn der sintt zehenn Du bedarffts dich nit vast blehenn Jüdas antwortt Meis tu
das jch vmb sonnst sthee hy bey Ich muß ye sehenn ob das geltt gutt sey Wie haist u denn nu den rittenn Sichs tu nitt
das diesser jst beschnitt{1} Mosche antwortt hey jst er woll ein wenig zcu clein Er gett doch hin jnn der gemein Der
sintt xj xij xiij xiiij xv sechzeh{1} Sich denn salt u auch nitt verschmeen Sich do hoitt der ein clein schartt Du bist aber
doch woll mit bewartt Jüdas antwortt Sich der jst zcuu mall clein vnnd glatt Jch haltt er sey gewest jnn dem badtt Sich
do hoitt der ein loch Mosche sprichtt // hey sweyg still er giltt dir doch Sey des halbenn woll gemudtt Die pfenning
sintt sicher all gutt Der sintt xix xx vnnd ein Sich diesser jst keiner zcu klein 22 . 2et . 2rum . 25 . 26 . 27 . 28 . 29
dreyssigk nu sey jnn denn dingenn fleyssigk Vnnd layß bey leyb nitt vergessenn Das jhenn das du dich hoist vermessenn
Das tu ih-m brenngst vmb sein lebenn Wann wir dir yhe gütt pfenning drumb gebenn Judas sprichtt // Schweygent
vnnd habtt keinen vnmudtt Ewer sach soll gancz werdenn gutt Jr dorftt auch des halb{1} keiner noitt Jch will in sicher
brengenn jnn doitt Jch will redlich ann vch farenn Vnnd mich jm handell nichtt sparenn Mit meinem leyb mit meiner
machtt do mitt habtt alle ein gutt nachtt Als Baltt gent die Jüdenn ann Jr ende Jh-us stett vff vom disch vnnd spricht
Zcu Symonn // Lieber symonn gott muß dich bewarenn Das wir habenn also woll gefarenn Des hab Ewiglichenn lonn
Lieber freündtt wir genntt dar vonn Jh-us gett mit denn Jüngheren an sein ortt Judas mengett sich dar vnnder Sequitür
penfiguratio Cene factis cun Discipulis Silete : Aschwerus der konig stett vff vnnd sprichtt : hester primo // Jch bin
s aschwerus genantt Vnnd regierer an jnn jndienn landtt Bys jnn das landtt Ethiophienn Vber hündertt vnnd xxvij
peruincienn Susa die werde vnnd mechtigs statt Was mein reychs Erster ann hab nu hann jch reigirett jnn das dritt jor
Contumando ad nunttium // Contzgenn bott jch sagenn dir vffenbar Du soltt an sprechenn dein versenn Vnnd saltt
layffenn jnn medenn vnnd persenn Do selbst thu allenn fürstenn bekanntt auch denn amptlewdenn jnn allem lanndtt
Das sie sich des vermessenn Vnnd komen her zcu hoff essenn Jch will jnn zeygenn denn schatz meins reich Dar vmb lauff
baldtt vnnd enndtleych Der Bott antwortt // here jch sall volnennden diesse geboitt Dy fürstenn her zcu bringenn sünder
spott Die weg sintt mir all bekanndtt jnn medenn vnnd jnn persenn landtt Der boit gett zcu denn fürstenn in medenn
hic non rex sirie // Jr fürstenn vnnd jre herenn mein botschafft solt jr horenn geren mir hoit beuolh{1} der konigk
aswerus Das jch vch verkündenn alsus mit jm soltt jr siczenn vber disch Vnnd essenn wilpreth von vogell vnnd fisch
Dar zcu auch drinckenn guttenn weyn Lang zeytt soltt jr bey jm frolich sein Die fürstenn antwortt{1} // Sage aswero
mit deinem munde Wir wollenn vnns rüstenn vff stundt Die weill er vnnser nitt will enberenn So wollenn wir zcu jm
komen gheren Der boit gett zcu den amptlewd{2} vnd sprichtt // Stett vff jr herenn vnnd seytt bereytt mein botschafft
sall vch nitt sein leytt der konig aswerus ledtt vch zcu disch mit jm solt jr essenn wilpreth vnd fisch Dar zcu fisch vnnd
ander speys gutt Vnnd mit jm habenn freyenn mudtt Der freündt einer sprichtt // Du saltt deinem herenn sagenn Wir
wollenn vnns rüstenn jn kürczen tag{1} So baltt du kombst widder vmb heim So sintt wir auch da all gemeynn Der bott
gett zcu denn persienn vnd sprichtt hic non regis israhell // mein botschafft soltt jr recht verstann Jr soltt vff stann vonn
stundt ann Wann mein her konig aswerus Entbeüdt vch seinen freüntlich{1} grus Dar zcu auch zochtt vnnd ere alles
gutt mit jm soltt jr habenn ein gutt{1} mudtt Jr soltt essenn wilpreth vnnd ander speys Dar vff rüst vch mit sünderm
vleys Einer antwortt // Die weill dein botschafft hoitt ein ende So mach dich heim baltt vnnd behendtt Wir habenn dein
meynung woll vernomen du magst nitt als baltt heim komenn Wir wollenn auch bey dem konig sein Vnnd volnbringenn
die botschafft dein Der bott gett widder zcu dem konig Aswero vnnd sprichtt // aschwere eddeler konig vnnd her Ewer
gnadenn botschafft vnnd beger hab jch voln enndtt mitt gantzem vleys Sint jr gerüstett vff die speys So richtentt ann
nach Ewer beger Secht wo sie dorth komenn her Wollett jr in entgegenn gann So rüstett vch auch vff die bann Aschwerus
sprichtt zcü denn knechtt{1} // Stennt vff jr knechtt vnnd gentt mit mir So erfüllennt jr mein begyr Sehennt jr die
herenn dortt her scheyn Die wollenn wir heissenn willkonn sein Dar vmb komptt vnnd dretht mir nach Wann zcu denn
herenn jst mir jach Als Baltt get aswerus denn herenn Entgegenn vnnd sprich // Syndtt mir s willkomenn jr heren al
gemeyn Dar zcu itzlicher jnn sönnderheytt alleynn Jr soltt vch des vermessenn Vber meynem disch zcu essenn Do will
jch vch frolich speyssenn Vnnd vch meinen schacz vnnd reichtumb weyßenn Zcu wissenn das jch bin ein konig reych Jnn
der weltt findet jre nit mein gleich Darumb komptt vnnd landt vnns ganen her jr soltt ghenn zcum erstenn ann Als baltt
füret aswerus die heren heym Zcu disch so brengtt man jnn essen füre // Jr herenn essent vnnd seytt frolich Alhy siczenn
jch gewaltiglich Vnnd thun vch mein schacz erzeygenn Der alsamptt jst mein eygenn Sehent jr liebenn kinder vnnd sone
Dys reichtum vnnd konigreych schone hann jch all in meiner gewaltt nu bin jch vonn denn jarenn altt Vnnd muß mich
baltt zcu der erdenn senck{1} als dann wertt jr an mich gedennck{1} Das jch iczundtt hann jnn meiner handtt Es sey
geltt cleynett lewde vnnd lanndtt So jr diessenn schacz soltt teylenn mitt eyn So wirtt iglichs teyll werdenn clein Da bey
mercktt jr all in Ewerenn synn Das jch jczundt der mechtigs konigk bin Vber ein clein zeytt sprichtt aswerus So der
disch ab jst gehabenn zcw denn knechtt{1} // Langtt her handt zwelenn vnnd beckenn So sollenn die herenn jre hende
vßreckenn Jr herenn die weyll dys jmbs hoit ein ende So soltt jr weschenn Ewer hende Das thutt vnnd seytt frolich vnnd
frisch Sehentt das wasser jst schonn vff dem disch Der fürstenn einer sprichtt // Aschwere edler konig woll gethann Wir
wollenn widder vmb zcu hwß gann Lanng zeytt hann wir bey dir gesessenn Vnnd hann allerley wilprett geessenn Wir
habenn auch gesehenn woll Das du bist alles reychtumb voll Du bist ein her vonn grosser machtt Gott geb dir alzeytt ein
gutte nachtt Aschwerus sprichtt // Liebenn herenn jch will vch nitt vertreyb{1} Woltt jr aber vber ein nit lennger bleyb{1}
So will jch nitt dar widder strebenn Jch will vch gerenn vrlaub gebenn farennt hynn vnnd seyt woll gemudtt Vnnd alzeytt
Referenzkorpus Frühneuhochdeutsch 1.0.1 (https://linguistics.rub.de/ref/) 13
F228: Heidelberger Passionsspiel Modernisierter Lesetext
vonn gott behudtt Jtzlicher gett ann sein Ende widder heim Ezechiell sprichtt zcum volck Jr herenn schliessent Eweren
mundtt Vnnd horennt mich zcu diesser stundtt Jr habtt gesehenn wie konigk aßwerus hoitt geboitt denn fürstenn alsus
Das sie mitt jm soltenn essenn Die jnn dem konig reych warenn gesessenn Do gab er jnn sein reychtumb zuuerstenn
Vonn goltt cleynett vnnd alles das ghenn Dar vber er was ein konig vnnd here als das stett geschrieb{1} jm buch hester
am erstenn capittell das mann list alßo wirtt der here jhesu crist Mitt seinenn vsser welttenn jungherenn Ein oster jmbs
essenn gerenn Do wirtt er seyn blutt vnnd fleysch zeyg{1} Vnnd jnn das gebenn allenn zcu eygenn Das rossen farbe
blutt jnn dem weynn Jn der gestaltt des brots sall das fleysch sein als vnns die beschreybenn schyer Die Ewangelistenn
all vier Dar vmb sweygentt vnnd habentt rwe Vnnd sechett diessenn dingenn zcwe Jhesus facit Cenam Cum discipulis
suis Petrüs stett vff vnnd sprichtt zcu ih-u Dene vbi vis paramus tibi comedere pascha here du saltt hy bescheydtt gebenn
mir Wo wilt u das wir bereyttenn dir Dein oster ymbs noch der Ehe Vnnd wenn wilt u der do hin ghee Jh-us antwortt
introeuntibus vobis in ciuitatem occurrett vobis homo anphoram aque baiolans Petre jch will dir sagenn was es jst nym
mitt dir johannen zcu diesser frist Vnnd gett jnn die statt vonn stundt an So wirtt vch begegenn ein mann Der dregtt
mitt jm ein wasser krugh nu vernemtt ebenn diessenn fug Wo er hin gett do volgtt jm nach Zcu des wirts hwß sey vch
joch Vnnd sagennt das er roitt geb dar zcw Wo der meister das oster ymbs thu Er antwortt vch mitt seynem mundtt
Vnnd weist vch zcu der selbenn stundtt Eynenn sall vast breytt vnnd weytt Denn breittentt vnns zcu der selbenn zeytt
Vnnser oster ymbs noch der ehe nu gett vnnd besehentt wie es sthe Petrus antwortt Jhesu crist lieber here vnnd meister
wir wollenn volnbring{1} dein beger Ich will mich mach{1} vff die bann kom johannes du saltt mitt gann Petrus nympt
johannes mit jm So begegentt in ein man vnnd dregtt Ein krug vff der achsselenn dem gentt sie noch als dann spricht
ihenones zcu dem wirtt Lieber freündt vernym disse wortt von mir Vnnser meister heist sagenn dir Das du gebest deinen
roitt dar zcw Wo er sein oster ymbs thu Mitt seinen jungheren hie zcu nachtt als jnn der ehe jst vff gelachtt Der wirtt
antwortt Liebenn freündtt jr seytt gewertt als Ewer meister hoitt begertt Sehennt diesser sall jst vast weytt vnnd breytt
Do mogenntt jr zcur selbenn zeytt Ewer oster ymbs machenn Sehennt dys schüessell vnnd disch lach{1} Vnnd was jr dar
zcu habenn soltt Des leybenn jch vch wie vill jr woltt Petrus antwortt Lieber freündt danck must u habenn Ich will es
ghenn dem meister sagenn Iohannes sey du solich vnnd frisch Bleyb hy vnnd deck diweyll denn disch Petrus gett zcu
ihesu vnnd sprichtt here meister wy du es haist bedachtt Alßo sintt alle dingh voln brachtt Dar vmb loyß vnns ghenn
zcu diesser frist Wann worlich all ding bereytt Jh-us gett mitt denn jüngherenn zcu disch vnnd vber disch sprichtt Jh-us
desiderio desiderauj hoc pascha manducare vobiscum Vernement liebste freünde mein Sehennt das sall das lest ymbs sein
Das jch mitt vch essenn soll Des thutt mir sicher dys ymbs woll Wann mitt vleys hann jch es begerett alßo bin jch auch
nun gewertt Das jch dys oster ymb thu mitt Ehe das jch morenn frw Leydenn muß mein noitt Vnnd an dem Creücz
leydenn denn doitt Dar nach nympt ih-us das Brott vnnd spricht hoc es corpus meun quod pro vobis datur Sett nemptt
all zcu diesser frist Wann das mein wore leychnam jst Der gegebenn wirtt jnn doitt ye doch vor Ewer aller noitt Als Baltt
gibtt er itzlichem ein bissen Darnach nympt ih-us denn kelch Vnnd sprichtt hic est calix emum 7c nementt dys auch
es jst mein blutt Das selb jr lebenn auch noch mir dutht Das jr do bey gedennckett mein mein gezeugknus sall es sein
Vnnd wirtt vmb sünde willenn verschutt werd{2} Ich wertt auch nitt mehe drennck{1} vff erdenn Mitt vch vonn diessem
weynn stock Es gesche dann an allenn spott Das jch s new drinck sicherlich Mitt vch jnn meines vatter reych Als baltt
gibtt ih-us itzlichem zcu drinckenn : darnach stett ihenus vff vonn dem disch vnnd legtt sein cleyder abe Vnnd vmb gürtt
sich mitt einem duch vnnd geüst wasser jn ein be
F228-001v,15 ckenn vnnd kompt zcu petro So spricht petrus dene tu michj laues pedes Iohannes xiij capitulo here
wilt u dich vermessenn mir mein füeß zcu weschenn Ih-us antwortt quid ego facio tu nescis Was jch thun zcu diesser
stundtt Das jst dir noch nitt kundtt Es wirtt dir hernach woll offenbar Dar vmb so reych dein füeß ervor Petrus sprichtt
non lauabis michj pedes ineterenum Sammer gott her du endtust mein füeß du nitt weschen must Bys ann mein endes
zcyll Es were mir sere zcw vill here das du mir mein füeß zwogest Vnnd das wasser vonn mir drügest Ih-us antwortt Sy
non lauero tin non habeb{1} Sich peter wo das geschichtt So haist u auch kein teyll nitt mitt mir jnn meynes vatter reych
Das sagenn jch dir sicherleych Petrus antwortt DENene non tantum pedes meos sed et manus O lieber meister milde
vnnd süeß nytt wesch mir allein mein füeß Besünder auch mein heybt vnnd hende Sehe hin dein willenn volnn Ende Als
Baltt recktt petrus sein füß dar Ih-us sprichtt Qui lotus est non indiget nisi Petre jch sagenn dir fürwar Welcher schonn
jst offenbar Der weschtt nit mehe dann die füß allein So jst er allenthalbenn rein Vnnd jr seytt rein mitt schall aber ye
doch nitt all Als Baltt weschtt Ih-us die füß dar
F228-001v,16 nach setzt sich Ih-us widder vber disch Vnnd sprichtt Scitis quid fecerim vobis vos vocatis me
magister Wissennt jr nu was jch vch hab gethann Ir nennett mich here vnnd meister schonn Darvmb sprechtt jr rechtt
vnnd wor Wann jch bin er offenbor hann jch nu Ewer füß geweschenn Vnnd bin Ewer here gewessenn also wesch einer
dem anderenn die füß Ich hann vch gebenn ein beyspyll sueß Wy jch vch alzeytt hab gethonn Des gleichenn düth auch
sonder wonn Als dann essenn sie widder vmb vnd Iohannes legt sich in ih-us schoeß Dar nach spricht ih-us : amen
dico vobis vnus vnrem qui intingit mecun manum Liebenn freündtt horennt mich vffenbor Ich sagenn vch sicher fur war
Einer ist vber disch gesessenn Vnnd greyfft mitt mir jnn das essenn Der wirtt mich ver roittenn vorwar Das sagenn jch
vch offenbar Vnnd des menschen soen wirtt ghann als man findtt vonn jm geschrieb{1} stann We aber dem zcu aller
stundtt Der jnn verretht mitt seynem mundtt Es were jm besser zcu allenn stund{2} Das er nitt were vff erdenn komenn
Die Iüngheren sehenn einer denn anderenn an vnnd sprichtt petrus nuncquid ego sum domine Sage mir liebster her Bin
Referenzkorpus Frühneuhochdeutsch 1.0.1 (https://linguistics.rub.de/ref/) 14
F228: Heidelberger Passionsspiel Modernisierter Lesetext
jch dann nitt der der dich zcu diesser frist Inn meynung zcu verroittenn jst Die magtt antwortt Aller liebste frauw mein
Die sorge soltt jr loissenn sein Ich will vch erberwen woll Das vch mein here volgenn soll Die magtt gett zcu pilato vnnd
sprichtt pilatus here glawb mir mein frauw hoitt entboddenn dir Vnnd lost dich bittenn dugentlich Das du nitt vnder
windest dich Zcu richtenn vber diessenn mann Der nichts dann heiligkeytt kann der do ihesus jst genanntt auch thun
jch dir bekanntt Das sie ist alle diesse nachtt mit traümen swerlich vber lachtt Vonn des guttenn mans wegenn Das jr gar
nohe hait gelegenn Das thutt sie here bitten dich Durch jrenn willenn getrewlich Das du denn man lossest frey als lieb sie
dir yemer sey Die meidt gett widder heim Theophill sprichtt zcu pilato : Si hunc dimittis non es amicus cesaris Pilate jch
lest u lebenn jnn So hoist u kein rechttenn synn des keyssers freündt du auch nit entbist Wann der des keyssers freündt
nitt jst Der sich zcu einem konig machtt Widder denn keysser wie diesser solichs bedrachtt Pilatus sprichtt innocens
ego sum a sangwine Iusti huius Ir jüddenn 7c megent nemen jnn Seines bluts jch vnnschuldig bin Ich will thun denn
dingenn rechtt dretht her für mein liebster knechtt Geuß wasser vff die hendt mein Des doits will jch vnschuldig sein
seines bluts vnnd auch diser doitt Sehennt wie es vch ergath Der knechtt antwortt here des bin jch ein gewisses pfandtt
Eweren willenn thun ich al zcu hanndtt Mich sall des sicher nitt verdriessenn Ich will vch wasser vff die henndt giessenn
Pilatus wescht sein hendtt : Iasonn sprichtt Sangwis eius super nos et super filios nostros Vber vnns sall sein blutt seynn
Vnnd vber vnnser kindelein Ob mann jn vnrechtt thutt So wollen wir doch habenn sein blutt Annas antwortt Pilate hab
ein guttenn mudtt Wir wollenn dir gebenn Ere vnnd gutt Loyß es noch vnnserem willenn ergann Das wir jh-m ann
ein creücz slann Pilatus sprichtt Dweyll jch vch nitt kann gestillenn So habennt Ewerenn freyhenn willenn Vnnd vollen
brengtt Ewerenn eygenn syn Wie jr woltt so doiddenn jnn Der Erst jüdde zcügett ih-m das pur
F228-001v,17 purenn cleitt vß vnnd sprichtt Ih-us thun vß das purpuren cleydtt So wirst u vnns zcu der martell
bereytt Ich will dir ann thun dein eigenn gewantt Das dir sicher jst baß bekanntt Darvmb rüest dich vff die bann Wann
du must mitt vnns fortt ann Als Baltt thutt er ih-m seinen rock an Der dritt jüdde legtt ihenu das Creücz Vff vnnd
sprichtt Ih-us horenn was jch dir sagenn das creücz must u selber tragenn Dar ann must u leydenn denn doitt Du komest
nye jnn grosser noitt Der annder Jüdde Sprichtt Ih-us jch will dir etwas sagenn Dys nagell will jch dir durch hand vnd
füeß slag{1} Dar nach wiß dich zcu richttenn Ebenn Wann hewdtt must u enndenn dein lebenn Ih-us dregtt das Creücz
darnach feltt er nidder : der driett jüdde sprichtt zcu Symonn Menchgenn kom her schnell vnnd behendtt Vnnd nym
das ceücz ann dem ennde Du saltt es ih-u helffenn dragenn Oder du wirst gar angst sere geslagenn Symonn antwortt Ich
bin sicher nitt gerenn geslagenn Das creücz will jch lieber helffenn drag{1} Symonn nymptt das Creücz vnnd sprichtt
Lieber ih-us nun hilff vnns beydtt Dein vngemach jst mir sicher leydtt Ich will dir gerenn behilfflich sein hilff mir
zcu denn Ewigenn freyd{2} dein Dar nach gett ih-us fortt mit dem Creütz Die fraüwenn begegentt jm weinende Ih-us
sprichtt filie iherusalem nolite flere super me sed super vosmetinpos flete et super filios vestros Ir frauwenn lassent Ewer
weynen sein Vnnd nitt beweynett die martter mein Vermerck ebenn was jch sag{1} vnd meynen vch selbs vnnd Ewer
kinder solt jr beweynen Wann sehentt dy tag werdenn komenn Das mann spricht zcu denn selbenn stund{2} Sellig sein
die vnfrüchtbar leyp sein auch die brust die nit seygenn kindlein Dann werdenn sie wünsch{1} in allenn ach wollenn
die berg vff vnns fallen Dar zcu auch sprechenn mit schreck{1} ach woltenn vnns die hollenn bedeckenn So sollichs jm
dorren holcz wirtt gescheen Was soll mann dann jm grünen sehenn Der vierde Jüdde spricht zcu den franwenn Was
habtt jr franwenn hie zcu schaffenn Was habtt jr hie zcu schreyen vnd klaffenn Was gentt jr zcu rüeffenn vnnd clagenn
Lossentt jh-m sein creücz selbs tragenn Veronica neigett sich mit dem duch zcu ihesu vnnd sprichtt Lieber ih-us layß
dir s verschmeen mitt Ich will drückenn dein angesichtt Das will jch zcum bedachtnus behaltt{1} Vnnd das vorkünd{2}
jung vnnd alttenn Ih-us drücktt sein angesicht stiell swey
F228-001v,18 gende ann das duch Vronica nymptt Das duch vnnd zeigett das dem volck sprechennde Liebenn
freündt sehent dys gesichtt Dis jst des herenn ih-u angesichtt Der das Creücz dregtt mit angst vnnd noitt Dar ann er
leydenn will denn doitt Ihesus dregtt das Creücz fortt : dar
F228-001v,19 nach zcygennt sie ihesum nacket vß : Maria gett für ihesum vnnd sprichtt O we o we mir armenn
mit wehe O we o we mir itzundt vnnd ymer mehe Was sehenn jch hercz leides nun O we o we liebes kindtt wie siczest du
Sünder cleyder nackett vnnd bloyß ach ymer we wye jst alßo groyß Mein hercz leydtt krencktt mich sere O we o we mir
hewdt vnnd ymer mere Maria Bindt ih-m ein duch vmb vnd secztt sich vndenn ann das Creücze Sequitur prefiguracio
cristj penden
F228-001v,20 tis in cruce Silete : Einer vonn denn kinderenn vonn isrll- Stett vff vnnd sprichtt zcu Moises Cür
edüxistj nos de egipto vt morere
F228-001v,21 mur in solidudine enunrj xxjo Moyses moises wir thun dir kunth warvmb haist u vnns gefurtt vß
egiptenn landtt das wir jnn diesser wustenung sterbenn Vnnd als jemerlich verderbenn hie ist kein wasser oder auch
broitt des müssenn wir leydenn grosse noitt Vnnd vnns grauweltt alzcu diesser frist Vber diesse speys die alßo sannfft jst
Moises antwortt Ich sagenn vch kinder vonn israhell Ir soltt nitt murmelenn alßo schnell Inn worheytt will jch sagenn
das Gott wirtt vch plagenn baß Das jr werdentt leydenn janmer vnd noitt stroff er vch nitt mitt anders midt dem doitt
Moises vonn denn kinderen isrll- So rüefft jm der himellisch vatter Zcu vnnd sprichtt Wie komptt das die kinder vonn
isrl-l Wieder dich mermelenn vnnd mich on hell Ich sagenn dir sicher vor ware Ich will sie stroffenn offenn bore Mitt
grosser stroff will jch sie schmeyssenn fewriger slanng{1} sollenn sie doitt beyssenn Das salt u fur war werdenn gewar
als baltt du kompst widder zcu jnn dar Moises bleybtt sthenn als baldtt komenn die slangenn vnnd sprichtt Der Erst O
Referenzkorpus Frühneuhochdeutsch 1.0.1 (https://linguistics.rub.de/ref/) 15
F228: Heidelberger Passionsspiel Modernisierter Lesetext
we o we der grossenn noitt bey mir ist sicher der doitt noch dem mich nitt thutt verlanng{1} Mich beyssenn doitt die
feüwerig{1} slang{1} Der fellett nidder der ander sprichtt ach mir armenn vnnd ymer ach Das mir noch nyhe so wehe
geschach Das die slanngenn mir mein leyp zcu reyssenn Vnnd wollenn mich dott beyssenn Der fellett nyder der dritt
sprichtt O we jch leydenn grossenn schmerczenn mir jst sere whe vmb mein herczen Dy slanng{1} die alßo fewerig sein
die thun mir sere groyß pein Der fellet auch nidder Moises kombt Zcu denn anderenn So sprichtt der viertte peccauimus
quia locutj sumus contra denm Et te 7c Moises wir hann gesündigett sicherlich Dweyll wir geredtt hann widder got vnd
dich Darvmb bitt gott schnell vnnd behennde Das er die schlanng{1} vonn vnns wennde Moises antwortt Ich hann vor
widder vch gesprochenn Gott lett es nitt vngerochenn Das jr murmültt vber jnn vnnd mich Doch will jch jnn bittenn
fleyßlich Das er vch vwer missetoidtt verzeyhe Vnnd mach vch diesser plagenn frey Moises gett zcu dem Ewigenn vatter
Vnnd sprichtt knihennde O himelischer vatter jm ewig{1} reych mit allem vleys so bitt jch deych Wollest das jsrahelsch
volck loyssen vß noitt Wann die fewerig{1} slanng{1} beyssen sie doitt Die du jnn hoist zcu geschicktt vß zcorenn
Nitt loyß sie werdenn alßo verlorenn Besünder loyß sie lebenn vff erdenn Ich hoffenn sie sollenn sich besseren werd{2}
Der vatter antwortt fac serpentem Eneun et pone eüm pro singnum Moises du hoist dein beth für mich brachtt Dar
vff antwortt jch vnbedachtt Wie woll das volck gemurmeltt hoitt So gebenn jch dir doch diessenn roitt Du soltt mitt
hofflichenn sachenn Vonn ercztt ein slanng{1} machenn Die salt u zcu einem zeych{1} vff henckenn Wer sich dar für
thutt nidder senckenn Vnnd bleybt knyenn vff der selbenn ban Vnnd sich die schlanng vß demüdtt ann Der annders mitt
der plagenn geslagenn jst Der bleybtt lebenn zcu der selbenn frist Moises antwortt Dein wortt horenn jch gerenn Ewiger
gott Die slanng will jch machenn sünder spott Vnnd will sie vff henckenn zcu einem zeych{1} Das sie jr keyner doch
mag gereych{1} Moises stett vff vnnd sprichtt zcu denn kinderenn vonn Israhell Ir kinder jch sagenn vch sünder spott Ich
hann vor vch gebettenn gott als mir zcimbtt vnnd hoitt geburtt Der Ewig gott haitt mich auch erhortt Das jr fortter soltt
sein der plagenn frey Dar vmb hoitt er mir beuolh{1} dar bey Es soll vor ewerem angesichtt hang{1} Von ercz gemachtt
ein slanng{1} Das soll zcu einem zeych{1} gescheenn Die schlanng soltt jr sere baltt sehenn Ich will vch die zeytt nitt
lenngenn Die slanng will ich vch itzundt breng{1} Moises gett vnnd machtt ein gabell Vnnd die schlanng dar nach
sprichtt Er zcu denn kinderenn Ir kinder hie brenng{1} jch die slanng{1} Die sall vor vch jnn der hoch hanng{1} Zcw
einem zeychenn sall das gescheenn Welcher sie mitt andachtt thutt ansehenn Der wirtt erledigett vonn der plagenn Das
will jch vch jnn worheytt sagenn Als baltt henckt moises die slanng vff die kinder knihentt dar fur vnnd sprichtt einer
Moises jch sagenn dir dannck all stundtt Wann gott haitt mich gemachtt gesundt Vonn diesser schmelichenn plagenn
Do mitt er mich hoitt geslagenn Der ander antwortt Moises jch bin erloist vß noitt Sich die slanng{1} sintt all doitt
Die mich alßo hartt gebyssenn hann Die weyll jch diesse slang hab gesehen ann Moises antwortt horent mich jr kinder
vonn israhell Murmeltt fortt nitt alßo snell Widder gott mitt Ewerem mundtt Das roddenn jch vch zcu diesser stundtt
Moises vnnd die kinder vonn israhell gentt ann jre ennde : Malachias stet Vff vnnd sprichtt zcum volck horent jr herenn
vnnd sweygennt stiell Vnnd merckett was jch sagenn will Ir habtt jczundtt gesehenn hanng{1} In der hoche ein erczenn
slanng{1} Do durch wordenn erloist vß jrer noitt Die kinder vonn israhell die do stürb{1} doitt als jr findtt geschriebenn
frey am xxj teyll des buch numery alßo soltt jr auch sehenn werdenn Wie ih-us wirtt gehencktt von der erdenn ann das
creücz nackett onn cleydtt Do durch wartt erloist die cristenheytt als mann das fintt geschrieb{1} mitt schall Bey denn
Ewangelistenn all Dar vmb nement zcu vch wenig rwe Vnnd sehenntt diessenn ding{1} eben zw Ih-us suspenditrum
cruce : Der Erst Iüdde bewdtt ihesu zcu drinckenn Vnnd sprichtt Ih-us bist u sere schwach vnnd kranck So nym zcu
dir diessenn gedranck Er ist gemachtt vonn essig vnnd weynn versuch ob er dir woll gesuntt sey Ih-us drincktt nitt die
jüddenn seczenn ih-m vff sein cleyder der ander sprichtt Ih-us hie bleyb siczenn nidder Bys jch dich hollenn widder Ich
will dir ein weyll bethenn Das dich der doitt wirtt streckenn Dar noch sprichtt der dritte Ir gesellenn komptt all sampt
her Vnnd brenngt mir hamer vnnd nebiger So wollenn wir mitt hofflichenn sach{1} Die locher in das creücz machenn
Der viertte antwortt Geselle was du hoist begertt Das bist u iczundtt gewertt hamer vnnd nebiger sintt bey mir Was du
wiltt das helff jch dir Als Baltt machenn sie die locher Der erst sprichtt zcu ih-u Ih-us nu mach dich vff die bann Wann
du must itzundtt sicher drann hie jst kein ander gnade zcu erlanng{1} Du must ann dem creücz hangenn Als Baltt fürett
er ih-m zcum creücz Dar nach slagenn sie ih-m an das creucze Der annder sprichtt Geselle wie jst dem gescheenn als
jch die locher ann sehenn So sint sie gebortt vill zcu weytt Sich du wo diesser arm leydtt Der dritte antwortt Geselle so
nym du ein stranng Vnnd würff in jm vmb die hanndtt So ziegenn jch hie so zceügs tu do Das wir denn locher komenn
no Darnach richtenn sie das creücze vff Darnach die schecher der erst jude sprichtt zcum erstenn schecher Geselle sey
nitt verdrossenn Steige mir noch dysse sprossenn Loyß dich nach keinem lebenn verlang{1} Wann an diessem creücze
must u hang{1} Der erst schecher sprichtt vff der leytteren O wehe der jemerlichenn noitt sall jch leydenn diessenn
schmelich{1} doitt Des müß sich gott erbarmenn alzeytt vber mich vill armenn Darnach sprichtt der erste jüdde zcum
anderenn schecher Geselle rüst dich willig vff die bann Wann du must auch her ann kom her vnnd steyge mir noch Zcu
dem galgenn sey dir joch Der ander schecher sprichtt vff der leitteren ach was hann jch gethonn vff erdenn muß jch so
jemerlich sterbenn Vnnd leydenn diessenn schmelich{1} doitt Ich kome nyhe in grosser noitt So die schecher hangen
sprichtt pilatus Zcu denn knechttenn Reichtt mir bappyer vnnd dinttenn herre Do mitt erfulles tu mein begere Ich will
einenn tittell schreybenn Der zcu denn Ewigenn tag{1} wirtt becleyb{1} Der knechtt antwortt here seht das pappeyr will
jch vch reych{1} Vnnd will die federenn jnn der dintt{1} weych{1} Sehennt nu schreibentt was jr woltt Ich hab gethonn
als jch billich soltt Pilatus schreibtt denn Tittell . Ih-us nazarenus rex iudeorum Pilatus sprichtt zcum knechtt Dweyll
Referenzkorpus Frühneuhochdeutsch 1.0.1 (https://linguistics.rub.de/ref/) 16
F228: Heidelberger Passionsspiel Modernisierter Lesetext
diesser mensch ein konig jst So steck denn tittell vff zcu diesser frist alßo hann jch jnn denn zettell geschrieb{1} Ih-us
nazarenus ein konig der jüddenn Der knechtt nymptt denn zettell vnd antwortt here denn brieff will jch vff das creücz
steck{1} Domitt werdenn die jüddenn all erschreck{1} Wann sie die schrifft thunt lesenn Vnnd jr konig doch nitt mag
genessenn Der knechtt stecktt denn Tittell vff Sabba sprichtt zcu Caiphas Mein liebster here caiphas Ich verckünden
vnnd sagenn vch das pilatus hoitt geschriebenn alßo frey Das diesser mensch ein jüddenn konig sey Caiphas sprichtt zcu
pilatus nolj schriebere rex iudeorum Pilate du machst die jüddenn gare vnfro Du soltest nit geschrieb{1} habenn also Das
er ein konig der jüddenn sey Dar vmb so schreyb auch dar bey Das er gesagtt hoitt vß eigem synn Ein konig der jüddenn
jch bin Pilatus antwortt quod schripsi scripsi Ich sagenn vch das was jch geschrieb{1} hann Das soltt jr also frey loissenn
stann Pilatus gett ann sein ennde : der erst Iüdde sprichtt zcu seinen gesellenn ann dem creücz sall der mensch hangenn
nach denn cleyderenn sall mich verlanng{1} mitt diessem rock wollenn wir geyllenn Vnnd jnn vier stück vnnder vnns
teylenn Itzlicher sall nemenn ein stücke Domitt hab er vill heyll vnnd glück Der ander iüdde antwortt non scindamus
Eum sed sortiamur de illa cuius sitt Geselle dein redde dünckett mich gutt Das schwerenn jch bey meynen spiczen hutt
aber vernement auch meynnen roytt Sehennt diesser rock hoitt kein noitt Wir wollenn loyssenn vnzersnittenn jn Einer
muß jnn aller dragenn hyn Darvmb lontt vnns werffenn ein schantz Wem er alßo moge bleybenn gantz Der dritt sprichtt
Ir gesellenn so kompt her vff diesse bann mitt denn würffelnn will jch hebenn an Welcher die meystenn augenn wirfft
frey Das des selbenn der vngenoitt rock sey Der vierde antwortt Dein meynung duncktt mich vast gutt Wyrff her frey
vß freyem mudtt Sintt die wirffell vier eckett gerechtt So weys jch du wyrffts nitt vber echtt Der dritt sprichtt So wir
dann versameltt seyn hy vff dieser bann Vnnd jch am erstenn hebenn ann So will jch werffenn hofflich vnnd feynn nu
zellett wie vill der augenn seynn Der erst nympt die würffell vnd sprichtt Zwar du bedarffts dich auch nit vast blehenn
Du hoitt nit mehe geworffenn dann zehenn Ich will vch allenn rechtt schreffenn Ich will me dann fünff zehenn werff{1}
Der ander sprichtt hey das dir der teuffell helff schyr Du hoist nit me geworffenn dann vier Lanng mir die würffell her
all drey Ich will sechtzehenn werffenn also frey Do mitt will jch auch denn rock behalt{1} Vnnd soll der teüffell Ewer
aller waltt{1} Der vierde sprichtt Ir gesellenn lossentt Ewer spiellenn sein Ich hoff der rock soll werdenn mein Vnnd will
dar an seczenn mein lebenn Der würffell soll mir achtzehenn gebenn Der vierde sprichtt vnnd wirfft darnach Sehent wo
jch achtzehenn geworffenn han Dar vmb dragenn jch denn rock dar vonn Bin jch woll vnder vch der cleinst So hann
jch doch geworff{2} der meist Dar vmb mercktt ebenn was jch sagenn Denn rock will jch mitt mir dragenn Woltt jr
darumb zcornen oder lachenn So jst es nitt anders zcu machenn Der vierde dregtt denn rock hin wegk Ih-us sprichtt
pater ignosce illis nesciunt enim O himelischer vatter mein Vergib denn die mir an thun diesse pein Wann sie wissenn
nit was sie thunt Vatter jch bittenn dich zcu diesser stundt Der erst jüdde sprichtt Vach qui de
F228-001v,22 struis templum dej nu sehent jst das der gottes sonn Der das groyß zeych{1} woltt thun Er hoitt
vß freyem mut gesproch{1} Wer der tempell gancz zcur brochenn Er woltt jnn in dreyen tagenn widder mach{1} Soltt
einer nitt der boczenn lachenn Annas sprichtt Alios saluos fecit si rex israhell est descendet Der kranckenn hoitt er vill
gemachtt gesunt Vnnd kann jm nitt helffenn zcu diesser stundt Ist er der jüddenn konig crist Das beweyß er hie zcu
diesser frist Steyget er vom creücze her abe also frey So glawbenn jch das er der ware gott sey Der annder jüdde sprichtt
ach jhesus du rechtter gauch hoist u anderenn geholffenn so helff dir auch steyges tu zcu mir her abe so will jch worlich
glawb{1} dir hic recedit annas : Der schecher vff Der linckenn seyttenn sprichtt zcu ih-u Si tu es cristus salum fac
Freündt sag mir bist u gottes sonn So magst u zwor vill zeych{1} thonn Zcum erstenn magst u erloissenn selber dich
Dar nach erloyß diessenn vnnd mich Der annder schecher antwortt nequs tu times deum Du forchest gott nitt sicherlich
Wir bede hanng{1} du vnnd jch alhie vmb vnnser misse doitt Der gutt mensch nichts boyß gethon haitt Contumando
ad ih-m dicit o dene memento O here wollest auch gedenck{1} mein So du kompst in das reych dein O here gedennck
an mich armen man Vnnd loyß mich alzeytt die huld hann Ih-us sprichtt amen dico tibi Fur war freündtt jch sagenn
dir Du saltt hewdt sein mitt mir Jnn dem heylgenn paradeys Das glawb mitt ganczem vleys Dar nach gett maria fur das
creucz vnd sprichtt O ihesu du vill süsser vnnd gutter Sich ann dein arme mutter Vnnd loyß dich mein erbarmen Vnnd
sich ann mich vill armenn Zcuge mich ann das creücz zcu dir ach herczigs kindtt hilff mir mir mag nu nichts alßo gutt
gesein Dann sterbenn an der seytt{1} dein Soll jch vber lebenn deinen doitt So erleyde jch doch nyhe grosser noitt ach
liebes kintt war sall jch nu ghann oder wem wilt u mich doch nu lonn Ih-us sprichtt mulier ecce filius tuus nu sich frauw
mutter mein Iohannes sall forther dein sonn sein Contumando ad iohene{4} ecce mater tua Iohannes nym mitt gutter
begyr Mariam nu zcu einer mutter dir Iohannes antwortt Maria die reyne mutter dein Sall mir Ewiglichenn beuolhenn
sein rechtt als were sy mutter mein alßo will jch jr alzeytt getreüw sein Iohannes nymbtt Mariam zcu jm Maria sprichtt
O we o we wo soll jch arme hyn genn Ich kann widder siczenn noch gesthenn Vonn der grossenn bitterkeytt Die die
jüddenn an mein kintt han geleytt Ihesus sprichtt hely hely lazamabathann mein gott wy verles tu mich hy Der erst jüdde
sprichtt heliam vocat iste horenntt der heyschett heliam Denn prophettenn lobesam Der vor lannger zeytt Seins lebenns
jst worden qweitt Ih-us rüefft Sicio Mein hercz jst wordenn krangk mich dorst wer gibtt mir denn dranck Der annder
jüdde sprichtt horent jnn seiner grossenn bitterkeytt claget er seins dorstes leydtt wollent jr mir nu folgenn all So will
jch jm reychenn essig vnnd gall Der dritte antwortt Sine videamus ann veniat helias liberans eum haltt stiell host u nitt
verstannd{2} baß Wie er anrüfft denn prophett{1} helias Loyß sehenn ob er kom zcu jm her Vnnd erfülle jm sein beger
Erloist er jnn vonn diesser martter vnd pein So will jch auch jnn seinem glaub{1} sein Der annder sprichtt Loyß mich
verdiennen denn danck Ich will jm reychenn diessenn dranck Sehynn denn dranck will jch dir gebenn Vnnd soltest u
Referenzkorpus Frühneuhochdeutsch 1.0.1 (https://linguistics.rub.de/ref/) 17
F228: Heidelberger Passionsspiel Modernisierter Lesetext
nymer kein stundtt lebenn Als Baltt reychtt er jm denn dranck Darnach sprichtt ih-us Consumatun est nun jst erfüllett
zcu diesser frist Was yhe vonn mir geschriebenn jst Lücifer rüfft denn düffelenn zcu hauff Ir teüffell habtt mir lang kein
sele brachtt nu hann jch mich jnn der helle bedachtt Das ein mensch wirtt iczundtt sterbenn Mochtt vnns die selbige
sele werdenn Das jr sie brechtt jnn mein handtt So würdenn wir erloist vß der helle bandtt Sathanas antwortt Lücifer
jch will als lanng dar nach vischenn Ich hoffenn die selle zcu erwischenn mitt diessem hamen also snell Vnnd will sie dir
brenng{1} jnn die helle Lücifer gett in die helle Sathanas leyfft mitt anderenn teüffelenn vnder das creücz Der saluator
sprichtt zcu dem engell Gabriell Gabriell sey geringe ann bereytt vnnd vernym meinenn bescheydtt Du saltt entpfanng{1}
zcu diesser frist Die sele vonn meynem soenn jh-u crist der izundtt jnn bitterlicher noitt Für denn menschenn leydtt
denn doitt Gabriell antwortt himellischer herre Ewiger gott Billich erfüllenn jch dein gebott Gering will jch farenn dar
vonn Zcu entphanng{1} die sele vonn deinem soenn Gabriell vnnd sathanas steigennt mitt Ein die leitter vß Jhesus
rüfft pater in manus tuas comendo In dein hennde Ewiger vatter mein Laiß jch dir mein geist beuolhenn sein Gabriell
entphengtt die sele sathanas Sprichtt O we das mir entganng{1} jst Des menschenn sele zcu diesser frist Des muß jch
leydenn groysse pein Vonn lucifer dem herenn mein Wann er hoitt mir ernnstlich beuolh{1} Dyß menschenn sele zcu
holenn Vnnd warenn auch alsampt getroist Wir soltenn vonn vnnser pein sein erloist Als Baltt leiffenn die teüffell in die
helle Darnach zcu reissenn die stein der vmb
F228-001v,23 ganng zcu reissett : die greber thunt sich Vff vnnd die doittenn stennt vff : darnach Centurio Vere
filius dej eratt jste Ich bin s centurio genantt nun horennt was mir jst bekanndt Ich hann gesehenn sollich zeychenn Das
sich mein hercz muß erweich{1} Darvmb sagenn jch vch worlich Diesser jst gots sonn gewest vonn himelrych Centurio
secztt sich zcu pilato : Caiphas Sprichtt Diesser fleck noe bey der statt leydtt Dar vmb dawgs nitt dys heyllig zeytt Dys
corper hie loyssenn zcu hanngenn Wer nu einer zcu pilato ganngenn Vnnd hett bescheidtt vonn jm genomen Wie sie
vonn hynnen mochttenn komenn Cabrj Sprichtt here chaiphas jch will mich mach{1} vff die bann Vnnd will zcu pilato
ghann ann dem will jch woll erlanng{1} Das sie nitt bleybenn hanng{1} Cabrj gett zcu pilato vnnd sprichtt here pilato
rottennt vnns das best Iczundtt komptt das osterliche fest Sollennt die corper do bleybenn hang{1} So komenn wir all
zcu schannd{2} Vnnd gegenn der gemeyn jnn noitt Besser wer es man schluge sie doitt Vnnd thett sie vonn dem creücz
all Das brechtt jnn der gemein gutten schall Pilatus antwortt Mein meynung will jch vch sagenn Ir soltt jnn die bein zcur
brechenn Do mitt kriegenn sie baltt denn doitt So komenn wir all vß noitt nu rüst vch zcu wann es jst zeytt Das wir der
corper werdenn qweytt Der Erst jüdde sprichtt Geselle kom vnnd ganng mitt mir helff du mir so helff jch dir Wir wollenn
vnns jnn der arbeytt zawenn Vnnd jnn vff denn schinbain krauwen Vnnd jnn helffenn vß der noitt Vill besser mochtt
jnn sein der doitt Als Baltt schlagenn sie jnn die bein Entzwey dar nach so sie zcu ih-u komenn sprichtt der ander Ir
herenn horennt waß jch sprechenn Diessem wollenn wir die bein nit brech{1} Wann er hoitt zwar erlidenn sein noitt als
mich beduncktt so jst er doitt Als baltt steigenn sie her abe : darnach kompt ein engell zcum schecher vff Der rechttenn
seittenn vnnd sprichtt Dein sele muß sich vonn dir scheydenn Die fürenn jch jnn die Ewigenn freydenn Die alzeytt jst
jm himellreych Das salt u glawbenn sicherleych Der engell Entphengtt die dauwe Der teüffell komptt vnnd sprichtt
Zcum anderenn schecher Dein sele muß vonn dem leyb scheydenn Inn die helle will jch sie geleydenn Dar jnn muß sie
leydenn swerlich pein Vnnd Ewiglich dar jnn verlorenn sein Der schecher stierbett Dar nach spricht Longinus zcu seinem
knechtt hore mein lieber knechtt hyer Du saltt nemenn diessen schleyer Mitt dem ennde jnn dein hanndtt Vnnd mach
mir denn weg bekanndt Do der ihesus hangett Seiner pein mich verlangett Ich will jm durch sein seittenn Mitt diesser
lanczenn snyttenn Vnnd durch sein hercz stechenn Das es jm muß zcerbrechenn Wann der herre stierbett doitt So wirtt
volnenndet sein noitt Der knechtt antwortt Das thun jch here samer gott Volnnennd{2} sall jch dein geboitt Ich will dich
fürenn hartt dar Das du magst werdenn woll gewar Was fur ein pein haitt der gutt man nu kom vnnd loyß vnns ghann
fortt ann Der knechtt furett Longinun ann das Creücz vnnd secztt das sper an die rechttenn seyttenn vnnd sprichtt
Longinus nu nym ebenn war Ich seczenn dir die lannczenn dar ann des heren seyttenn schonn nu stich so komenn wir
dar vonn Als Baltt stichtt Longinus vnnd greyffet ann sein augenn vnnd dancktt gott Gedannckt sey dir her jhesu crist
Das du also gar barmherczig bist Vergebenn hoist u her mir Das jch beganng{1} hann gegenn dir Das jch bin wordenn
vffennbore helle sehennde vnnd clare Ich kom ein armer blinder her nu sehenn jch alß diesser vnnd der Longinus gett
ann sein ennde Maria Sprichtt O we mir armenn o we whe mir hewdtt vnnd ymer me Was hain jch arme hie verlorrenn
Whe mir das jch yhe wartt geborenn O we der jemerliche clage Die jch arme mutter drage O whe der jemerliche noitt Vor
mir sehenn jch hang{1} doitt Meins herczenn drautt mein einiges kintt Sein augenn ganntz verfallenn sintt Ir fraüwen
helffennt alle clagenn Groyß jamer denn jch dragenn Wer kindtt zcu brüestenn yhe gedrug Der mag hewdt jamerkeytt
genung ann mir vill armes weyp spehenn Das jch mein kindtt alßo hang{1} sehenn Was hoitt mein arme sele erliettenn
Das du her alßo versnittenn Durch dein fronn seyttenn bist We mir ymer zcu diesser frist O doitt wes sümes tu nuu dich
Das du nytt ennemest mich Was soll mir nun gelebtt ein tagh So jch mein kindtt nitt habenn mag ach was soll jch armes
weyp an ghann Dweyll jch mein soen alßo verlorenn hann Iohannes trost marian Maria liebe mutter mein Schweyg vnnd
layß dein weynen sein Gedennck das deines kindes doitt Der weltt was ein grosse noitt Soltenn die sünder hie vff erdenn
Vonn der helle erloist werdenn So must cristus der sone dein Vor vnns leydenn groyß pein Dar vmb hab ein guttenn
mutt Vnnd schick das dys vnschuldig blutt komenn moge zcu dem grabe Wann er ann dem drittenn tag Vonn dem doitt
sall erstann als die prophetten gesprochenn hann Maria Salome sprichtt Maria liebste schwester mein Loyß hewdtt dein
clagenn sein Wann durch deines kindes doitt Was der weltt sere noitt Wer er am creücz nitt gestorb{1} Die ganncz weltt
Referenzkorpus Frühneuhochdeutsch 1.0.1 (https://linguistics.rub.de/ref/) 18
F228: Heidelberger Passionsspiel Modernisierter Lesetext
wer verdorbenn Dar an gedennck vnnd loyß dein weynen sein Maria du liebste schwester mein Magdalena sprichtt Ey du
liebste susster mein Loyß hewdtt dein clagenn sein Du weynest also grewlich Das nymantt mag gedroistenn dich Ich
woltt sammer alle noit Vor dein kindtt geren kyssenn denn doitt Vnnd woltt hewdtt geren kyssenn mein ende Das jch
seinen doitt mochtt wennde Solichs mag aber nitt gesein Dar vmb loyß dein weynnen sein Maria fellett vmb das creücz
vnd Sprichtt Ey creücz wonigklicher bawm nym dich hewdt meiner pein ann Vnnd thu die este nohe bey ein Das meines
kindes zcartte bein Gerüen vnnd auch sein arm Mein leydtt loyß dich hewdt erbarm Das mein kindtt zcu diesser frist
ann dich alßo gesperrett jst Das sein oderenn groyß oder clein Sint zcu ryssenn all mitt eyn Das leydtt mir alßo nohe
lydtt Das jch afftter diesse zeytt Muß troistes yner me enberenn O kindtt wer kann mich gewerenn Das jch sterbe hie
mitt dir O we o we vnnd we mir Der vngetrewe jüdden roitt Dys hercz leydtt gerottenn hoitt Maria Bleybtt siczenn für
dem Creücz : Caiphas gett ann sein ende : hic onens iudej recedunt de cruce Sequitrum penfiguratio cristj ponent{1}
in sepulchrum Silete : Der himelische vatter Sprichtt zcu dem prophettenn jonas : Surge et vade in niniuen ciuitatem
grandem et predica in ea : donas primo Ionas standt vff baltt vnnd behennde Vnnd gang jnn die grosß statt niniuende Do
selbs predige mit guttem bescheytt Wan für mich jst gestigenn jr boßheytt Ionas stett vff vnnd sprichtt O got jch hann
gehortt dein wortt aber jch will ann ein ander ortt Vor deinem angesichtt will jch mich bewaren Vnnd will jm schiff gen
tharsis farenn Als Baltt komptt das schiff farende Ionas sprichtt zcu dem schiffmann Schiffman wilt u jnn tharsis farenn
Vnnd wiltt tag vnnd nacht nit sparen So nym mich mit das bittenn jch denn loynn will jch gebenn sicherlich Der schiff
here antwortt kom her jnn vnnd gib mir denn loyn So wollenn wir farenn dar vonn Ghenn tarsis jnn das edell lanndtt Das
wir zcu farenn jst woll bekanndtt Ionas gett in das schieff darnach komptt ein grosser windtt der segell zcu reissett der
schiffmann rüfft O gott himels vnnd erdenn hilff das wir hie nitt verderb{1} hylff vnns hewdt vß diesser noitt Das wir nitt
jemerlich{1} sterbenn doitt kere abe denn vngestumigenn windtt Oder wir alsamptt verdorbenn sintt Der schieff knechtt
einer sprichtt Schieff her haltt du das ruder vest Wir thun mit dem rugenn das best Der schiff her sprichtt zcu jonas
quid tu in sopore deprimer{1} sürge et inuoca deum tuun Wilt u jm schiff sterbenn du gutt man Standt vff vnnd rüefft
deinen got an villeicht wirtt er an vnns armen gedenck{1} Das wir vnns nit also jemerlich erdrenck{1} Contumando ad
sodales dicit venite Mittamus fortes et sciamus quare hoc Malum sit nobis kombt wir wollenn ein loyß werff{1} alßo frey
Das wir wissenn warvmb vnns das vbel sey Als balt loyssenn sie vnnd fellett das loyß vff jonas So sprichtt der schiffman
Iudica nobis cuius causa malum istud sit nobis quid est opus tuun Freündt vff dir jst das loyß sicherlich dar vmb must u
baltt bedennck{1} dich Sage vnns baltt hy zcu diesser frist War vmb vnns dys vnglück komen jst Was jst dein hanttirung
die du dreybst Sage vnns vß welcher erdenn du seyst Wo du hin wiltt dab bescheidt vnns frey Vnnd sage vnns was denn
geschleicht sey Ionas antwortt hebreüs ego sum et deenm deum celi ego timeo qui fecit mare Ich bin ein Ebreyscher
ann spott Vnnd forchtenn denn Ewigenn gott der das mere vnnd erde hoitt gemachtt Denn honn jch geflogenn diesse
nachtt Der schiff her sprichtt Quid faciamus tibj et cessabit mare a nobis Was sollenn wir dir thun jtzundt Das das mere
weich vonn vnns vff stundt Des solt u vnns antwortt gebenn allenn Die weyl das loyß vff dich jst gefallenn Ionas antwortt
Tollite me et mittite in mare et cessabit Werfft mich jnn das mere vff denn buch als baltt weychtt das mere vonn vch
Wann jch weys es woll sicherlich Das dys vngestümb kompt durch mich Der schieff her sprichtt quesumus Dene ne
pereamus in animan virj istius Wir bitt{1} dich gott himels vnnd erdenn Loyß vnns der sele halber nit verderb{1} Vnnd
gib vff vnns nitt das blutt der vnschult Wann du bist gethonn als du bist gewoltt Contumando ad jonam dicit Freündt
du must in das wasser leyder Dar vmb zcigenn jch dir vß dein cleydtt Vff denn grundtt des meres must u sinck{1} Vnnd
fur vnns alle erdrinckenn Der schiffmann zcuchtt jonas vß vnnd Wirfft in in das mere als baltt slingett jnn ein walfisch :
dar nach sprichtt der schieff here nu nembtt die remenn vest jnn die henndtt Vnnd rügenntt das wir komenn zcu landtt
Der windt haitt sich iczundtt gelachtt Des komenn wir heym zcu diesser nachtt Als Baltt farenn sie widder heym Isaias
sprichtt zcu dem volck Ir herenn sliessennt Eweren mundtt Vnnd horennt mich zcu diesser stundtt Ir habtt gesehenn
also here Wie der prophett jonas vff dem mere Wartt geworffenn vber bortt Dar vber redtt er kein wortt als baltt kom
dapfferlich vnnd frisch Vonn gott geschaffenn ein wallfisch Vnnd entphing denn prophett{1} mit machtt In des leyb
lage er drey tag vnnd nachtt als vnns der selbige prophett jonas Im zweittenn teyll beschreibtt das Alßo wirtt ih-us der
eingeborenn sonn Vonn dem stam des creüczs gethonn Vnnd wirtt jnn ein stein grab gelachtt Dar jnn bleybtt er drey tag
vnnd nachtt als vnns das schreybenn mitt schall Die vier ewangelistenn all Dar vmb schweigent stiell all gar Vnnd nement
diesser ding ebenn war Ih-us de cruce in sepulchrum ponitrum Ioseph vonn aromatia spricht zcw seinem knechtt Mein
nam jst dir zwar woll bekanndtt Ioseph vonn aromatia bin jch s genanntt Vnnd honn gedachtt jnn meynen mudtt Zcu
bittenn mariam die frauw gutt Das sie mir woll verhenng{1} Das jch ih-us mochtt vom creücz brenng{1} Der knechtt
antwortt Worlich here der mechtt steinen sein Denn do nitt jamortt solch pein Vnnd lest sich nitt erbarmenn Vber
mariam die vill armenn hett als vill als mancher mann Ich woltt des nymer gelaynn Ich woltt helffenn vnnd roittenn Das
mann jnn herlich mochtt bestaddenn Ioseph sprichtt Ich will erst zcu pilato ghann Vnnd will jnn bittenn vmb denn
dott{1} leychnam Der knechtt antwortt here jch will des nitt leyssenn Ich will mit vch vff die strossenn Als baltt gennt
sie zcu pilato Ioseph sprichtt here pilate jch biddenn dich Das du wolst gewerenn mich Der herre jh-us sich der jst doitt
Erganng{1} jst iczunt sein noitt Des loyß mich nemen jnn her abe Das jch jnn bestatt zcu dem grabe herre erfulle mir
mein begyr Des sall jch alzeytt dannck{1} dir Pilatus antwortt Vff Ewer trauw sagenntt ann Ist iczuntt der gutt mann
Gestorbenn ann des creuczes habe Das du jnn heischest her abe Ioseph sprichtt Pilato jch sagenn dir sonnder wonn Es
jst alßo jch dir gesagtt honen Pilatus sprichtt zcu Centurio Ey Centurio sage du mir Wann jch gar woll getrauwen dir
Referenzkorpus Frühneuhochdeutsch 1.0.1 (https://linguistics.rub.de/ref/) 19
F228: Heidelberger Passionsspiel Modernisierter Lesetext
Wilche zeytt gingst du vonn dann Ist aber doitt der gutt mann Ich mein ih-m denn man nenett crist Der ann das creücze
hutt geslagenn jst Centurio antwortt here pilate jch sagenn dir sicherlich Ioseph hoitt nitt betrogenn dich Wann jh-us
ist sicherlich{1} doitt Iczuntt jst verganng{1} sein noitt Pilatus sprichtt zcu Ioseph Iosoph getrewer sey gewertt gleycher
weys als du hoist begertt Des herenn corper nymb her abe Vnnd bestadtt jnn zcu dem grabe Mit meinem willenn jst es
will Gar gerenn jch dir s auch erlawb{1} soll Dy lauwb salt u habenn vonn mir Wann jch erkennen dein begyr Ioseph
gett zcu mariam vnnd sprichtt Iohannes hebtt mariam vff Mariam jch bitt{1} dich des Vnnd auch dich lieber freünt
Iohannes Das jch mege begrabenn die leych Die hie hanngtt so jemerleych Vnnd moge jnn brenng{1} zcu der erdenn
Ehe die heilgenn obenn komenn werd{2} Iohannes antwortt her Joseph vonn aromathia Ich sagenn dir das mein mutter
maria hoit geweindt allenn diessenn tag Das sie nitt mehe sprechenn mag Wil u begrabenn denn herenn ih-m crist Das
bittenn wir dich zcu diesser frist Ioseph antwortt Ich sagenn dir worlich johannes Diweil maria gonnett des Das jch sall
begrabenn die leych So sprechenn jch das sicherleych Ich woltt des alzeytt schemen mich Ich bestattett jnn gar erlich
Vnnd will das auch worlich dhonn als ob er were mein eygenn sonn kom lieber knechtt hilff mir Brennge hamer vnnd
zcang{1} mit dir Der knechtt antwortt hamer vnnd zcangenn han jch bey mir Was du wiltt das helff jch dir nicodemus
sprichtt zcu Ioseph Ioseph du hoist vnder wonndenn dich Das du wollest begrabenn die lych Ich bittenn dich mag es
gesein So loyß mich werdenn der hülffer dein Wann jch hab bestaltenn auch Guttenn mirre vnnd weyrauch Des hann jch
bey mir zcu diesser stundtt Worlich woll bey hundertt pfundtt Sollichs wollenn wir brauch{1} zcu diesser frist als dann
der jüddenn gewonheytt jst Ioseph antwortt Des hab dannck lieber nicodeme Wir wollenn noch der alttenn ehe Denn
leychnam jnn ein duch bebindenn als rein wir das mogenn findenn Vnnd wollenn jnn dragenn zcu dem grabe nun loyß
jnn vnns thun her abe Vnnd jnn bestattenn eherlich als das billich zcymmett sich Als Baltt thutt Ioseph vnnd nicodemus
Ih-m vom creücz dar nach sprichtt Ioseph zcu nicodemus nicodeme du das best Vnnd haltt ann deinem ortt fest Wann
der corper jst sicher schwere Ich woltt das er dortt niddenn were Wann Ih-us vom creücz komptt so
F228-001v,24 Legenn sie jnn Maria vff denn schoys Maria sprichtt O jr mann vnnd fraüwenn alle die do iczundtt
schauwenn Meines liebenn kindes doitt Vnnd meines herczenn grosse noitt Die mir gett vber all mein leyp nu merck ein
iglich man vnnd weyp Wie jm doch selber were Wann er hett ein solche swere Ich meinen das er jnn jamers noitt Wol
wünschenn mochtt denn doitt als mir leyder jst gescheenn So jch mein kindtt hy doitt sehenn nicodemus sprichtt zcu
Ioseph Ioseph loyß vnns jnn tragenn zcum grabe das wir komenn der warheytt abe Wann der feyer abindtt streychtt her
bey nu hebe in vff alßo frey Ganng du ann jch gang dir nach Zcu dem newenn grabe sey vnns gach Als Baltt dragenn
sie jnn jn das grabe vnd singentt Ecce quomodo moritrum Iustus Maria et alie mulieres sequntur Dar nach gett annas
zcu denn jüddenn Vnnd sprichtt Ir jüddenn horennt vnnd schweygent stiell Vnnd vermercktt wasjch sagenn will Ich
ermannen vch sonnder spott Ir wisst das ih-us der sich nantt gott Sprach er woltt vff ersteenn Vnnd frolich vß dem grabe
ghenn Ir wyst auch der er vor seinem Ennde Mitt will zeychenn was behennde nu roitt jch das wir zcu pilato ghenn
Vnnd jnn sere bittenn vnnd flehenn Das er vnns allenn zcu gutt Das grab besser mitt einer hudtt Wann wirtt vnns Ih-us
gestollenn Vnnd verbleybtt vnder dem volck verhollenn Mann sprech dann er wer vff erstannd{2} Das keme vnns allenn
zcu schannd{2} Theophill antwortt Annas du hoist angefanng{1} ein mutt Der vnns allenn mag werdenn gutt Wir
wollenn nit lennger hie sthenn Besunder mitt dir zcu pilato ghenn Als Baltt gennt sie zcu pilato vnnd sprichtt Annas
domine recodartj sumus her pilatus vnns jst bekanntt Das der / der sich hoitt genantt Gottes sonn vonn himellreych
hoitt vffennbore gerümett seych Er woll des drittenn dags ersthenn Das zwor doch kam soll gescheenn Wann aber vß
seiner jüngheren schar Etzlich verborgenn komenn dar Vnnd dringenn vnder jnn Verstollenn denn corper hynn Vnnd
sprochenn dann jn denn landenn Jr meister were erstanndenn Das volck wurdtt dann als Ehe Verirrett vnnd betrogenn
mehe her richtter sich das bewar Das vnns sollichs nitt widder far Pilatus antwortt Ich sagenn vch das vff meinen eydtt
Mein knechtt sollenn vch all sein bereytt nement vß all meiner ritterschafft Die do woll habenn manß krafft Vnnd loist
sie hwdenn diese zeytt Das jr des mans sicher seytt Annas gett ann sein ennde : Die Iüddenn gentt zcu denn ritterenn
Theophill sprichtt Ir freündt woltt jr verdiennen soltt Wir gebenn vch sielber vnnd goltt Das grabe müst jr drey tag
bewarenn Domitt bedorfft jr kein wachs sparenn Es dauge vch zcu woll nitt zcu schlaffenn Dar vmb nement mitt Ewer
waffenn Wann wo etzlich vnder vch schlieffenn Vnnd dann jh-us jüngheren zcum grab lieffenn Vnnd drügenn denn
doitt{1} corper dar vonn So müstenn wir ansproch an vch hann Dar vmb wachentt vnnd thutt das best Vnnd verwartt
denn doitt{1} corper vest Der Erst ritter antwortt Ich sagenn vch rabbj vnnd jüddenn Des grabs wollenn wir woll huttenn
Vnnd do bey mogenn vnnser lebenn Des müst jr vnns guttenn soltt gebenn Ich sagenn vch mitt meinem mutt Wir
nemen nitt vnder hundertt pfundtt Theophill sprichtt Guttenn freündtt drethtt her ann Wir wollenn pilatum horenn
loynn Wie wir mitt vch gedingenn Das wir nitt her nach mit ein ring{1} Wann verliessentt jr denn doitt{1} mann So
mussenn wir ein clag zcu vch hann Als Baltt ghennt sie zcu pilato Theophill sprichtt zcu pilato Pilate diesse ritter wollenn
nemen soltt Was du sprichst vonn sielber vnnd goltt Dar vmb gebewdtt jnn bey denn hüld{2} dein Das sie bey dem grabe
wacker sein Pilatus sprichtt zcu denn ritteren Ich beuelh{1} vch ann Eweren leyp Das jr das grab bewartt zcu diesser zeytt
Wann wirtt vch der doitt man genomen So gedenck keiner vor mich zcu komenn Contumando ad iudeos Ir jüddenn
soltt dar widder nitt strebenn hundertt pfuntt soltt jr jnn gebenn Vor jrem ganczenn soltt vnnd lonn Domit farennt zcu
beydenn teyllen dar vonn Dy Iüddenn ghentt an jre ortth : die ritter gentt zcu dem grabe vnnd sprichtt Der annder Ir
gesellenn hy her wollenn wir vnns seczenn Vnnd vnns mitt worttenn ergeczenn Das wir nitt werdenn schlaffenn Iczlicher
neme bey sich sein waffenn Ob jh-us jüngherenn komen her sleichenn So lantt vnns nitt vonn ein ander weych{1} Bey
Referenzkorpus Frühneuhochdeutsch 1.0.1 (https://linguistics.rub.de/ref/) 20
F228: Heidelberger Passionsspiel Modernisierter Lesetext
ein ander wollenn wir leydenn noitt Vnnd solttenn wir dar vmb bleybenn doitt Der Dritte antwortt Geselle hab ein
frischenn freyenn mudtt Vnnser sach soll woll werdenn gutt Ich haltt nit das jemants als frisch sey Vnnd sich zcu vnns
mach hy bey Dar vmb dorffenn wir nichts clag{1} Denn soltt verdiennen mir jnn dreyenn tag{1} Dar vmb secze dich
her bey mich Ob du schleffest so weck jch dich Der viertte sprichtt horent mich auch zcu diesser stundtt Ich hann auch
erdachtt einen fundtt Das wir versorgtt seynn desster baß So soll iczlicher nemen wenig wachs als dann wollenn wir vier
all gemein Vnnser siegell drückenn an denn stein Do mit wirtt er bleybenn vnverrücktt Vnnd bleybtt auch der corper
vnuerzcucktt Der Erst antwortt Du hoist sicher rechtt gesell nu drück iczlicher also snell Sein siegell ann diessenn stein
behende Vnnd lege sich dar nach ann ein ende Das wir die drey nachtt mogenn wach{1} Loyß sehenn was sich woltte
machenn Als Baltt drückenn sie die siegell ann Darnach sprichtt der dritte nu senntt allsambtt woll gemudtt Vnnd lege
sich iczlicher jnn sein hutt Vnnd loytt uns all still schweigenn Sehent all hie wie jch leygenn Iczlicher lege sich auch an
sein ende Vnnd nement Ewer waffenn jn die hende Als Baltt legenn sie sich all nydder bey das grabe : Ioseph vonn arma
F228-001v,25 thia incarceratur : annas gett zcu Denn jüddenn vnnd sprichtt Ir jüddenn jch muß vch etwas sagenn
Das mir nitt woll duth behagenn Ioseph hoitt denn corper entpfang{1} Er hett jnn billicher loyssenn hang{1} So weren
wir alsamptt mit rw nicodemus hoitt auch geholffenn dar zcw Dar vmb macht vch mitt vff die bann Zcu her Caiphais
wollenn wir gann Mit dem wollenn wir roits plegenn Wie mann Iosph mechtt gefangenn leg{1} Als Baltt gennt sie zcu
Caiphas annas sprichtt her Caiphas hor was jch sagenn Vnnser noitt mussenn wir clagenn Vber Ioseph vonn armathia
nicodemus jst auch gewest dar bey als joseph hoitt ih-m doitt fundenn Do hoitt er in vom creücz genemen Vnnd hoitt
angelegt grossen vleys Er bandtt jnn in ein düchlein weys Vnnd begrube in mitt grosser ere Sich Caiphas das verdreusset
vnns sere Das grab stett in Josephs gartt{1} Do müssenn wir hwtt{1} vnnd wartt{1} Solichs wer vnns alenn gewest on
noitt hett jnn joseph lossenn hang{1} doitt Sich nu gieb vnns deinen roitt dar zcw Wie mann zcu diessenn dingß{1} thu
Wann wir wollenn es jm nitt verdrag{1} Vnnd soltenn wir jn dar vmb doit slag{1} nicodemus stett vff vnnd gett zcu denn
Iüddenn : Sabba sprichtt Tu consen
Referenzkorpus Frühneuhochdeutsch 1.0.1 (https://linguistics.rub.de/ref/) 21