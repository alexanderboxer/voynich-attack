F040: Herzog Rudolf der Stifter und die Tiroler Städte Modernisierter Lesetext
+H
corpus: ReF.MLU
language-area: südbairisch
language-region: ostoberdeutsch
language-type: oberdeutsch
genre: P
medium: Handschrift
time: 14,2
reference: Hs.: Blatt (r/v), Kolumne (a/b), Zeile
corpus-sigle: F040, I-Ac-P1,H
text: Herzog Rudolf der Stifter und die Tiroler Städte
text-author: -
text-type: RG Rechts- und Geschäftstexte (Urkunden)
assignment_quality: Z2
hoffmann_wetter_nr: HW 1160; ZK
library: Bilddateien aus Edition (Faksimile)
library-shelfmark: -
date: 1363 - 1365
place: -
text-place: Schreiborte: Hall, Brixen, Meran, Innsbruck, Wien
printer: -
edition: Edition: Huter, Franz (1971): Herzog Rudolf der Stifter und die tiroler Städte. Festgabe der Gewerblichen
Wirtschaft Tirols zum 600-Jahr-Jubiläum der Vereinigung Tirols mit Österreich. Mit 20 Facsimile-Tafeln und 22
Urkundentexten. Innsbruck/München (Tiroler Wirtschaftsstudien 25).
size: -
language: fnhd
literature: -
notes-transcription: Zählung der Urkundenblätter nach Zählung der Faksimile-Tafeln, nicht nach Edition, dort einige
Urkunden aus späterem Kopialbuch eingefügt. Wenige Abbreviaturen, z.B. e|gen\{}&1 für ‘egenannten’.; Anmerkungen
zur Annotation:; I. Lautlich; 1. z.T. e-Apokope (neben Formen auf -e); u.a. Auswirkung auf; - Pluralmarkierung von
Substantiven und Pronomen; 001,06 vnd vns ouch derſelben Land; 009,11 vnſer brueder vnd erben; -Markierung von auf
-e auslautenden Feminina bei Substantiven und Pronomen:; 014,10 an ‘ohne’ all widerred/; 014,03 vnſer gnad/; - keine
graphematische Unterscheidung zw. den Präpositionen an und ‘ohne’; 2a. Diphthong. Form des Suffixes -lich(e): leich;
005,09 redleich; 007,06 etleichen; 2b. -rich:; 016,02 hainreichen; II. Formen; 1. Substantiv; - alte mhd. Pluralformen:;
003,08 daz ïr/ evre kind/ vnd evr nachkomen; - nicht immer eindeutig, Sg. und Pl. zu bestimmen, im Zweifelsfall
ausgesternt, sehr häufig mit vorangestelltem all (entweder Sg. ‘jede(r)’ oder Pl. ‘alle’):; 001,10 wizzentlich/ mit diſem
brief/ all hantfeſt/ brief/ vnd vrchûnd/(,) all freyhait/(,) recht/ vnd gnad(,); 2. Adjektive/Pronomen; Nom./Akk. n. Sg.
ohne Flexiv; 002,16 vnſer grozz fürſtliches Inſigel; 005,08 ain zeitlich/ vnd redlich geſchêfft; sw. Formen Akk. f. Sg.;
005,12 alſo beſtêttigen wïr in/ dieſelben freyung/ (oder Pl.?); 007,19 vncz an die fvmften sippe(.)
abbr_ddd: RudTir
extent: FnhdC: -; compl: Auswahl: Aussparung von 10 Urkunden, die mehr oder weniger eindeutig von anderen
Händen stammen (betrifft IV, VIII, X, XI, XII, XIII, XV, XVII, XVIII, XIX). Auswahl also: I, II, III, V, VI, VII, IX,
XIV, XVI.
extent-size: FnhdC: -; compl: 5.372 WF
@H
F040-001,01 WIr Ruodolff der vierd von gottes gnaden erczherzog ze ostereich ze steyr und ze kernden her
ze krain auf der windischen marich vnd Porttnaw / graf ze habspurg ze Tyrol ze phirt / vnd ze kyburg marichgraf ze
Purgow / vnd Lantgraf in Elsazz . Veriehen vnd tuon chunt offenlich mit disem brief . Wie das ist / daz wir von natur
F040-001,02 licher / vnd angeborner milticheit / alle vnser Undertan genedichlich / vnd gvnstlich , versorgen
sullen , so sein wir doch mer gepvnden / dan / die von newen dingen an vns / geerbet / vnd geuallen sind / vnd die sich
/ allzeit von alter / vns / vnd vnsern vordern / dinstlich erbotten / vnd erczaigt habent . Vnd wan / von haizzens wegen
der hoch gebornen furstinn , frown Margreten , herczoginn ze payrn / vnd Grefinne ze Tyrol unser lieben mvmen / die
uns / vnsern bruedern / vnd erben / alle ire Land vnd hab wizzentlich gemacht / vnd vns ouch derselben Land / vnd hab
/ ir nechsten / vnd rechtisten erben / erchant vnd geoffent hat / nach sag der hantfest die wir daruber haben . Vns die
erbern vnd weisen der Richter .. der Rat und die purger gemainlich ze Poczen / vnser lieben getrewen / geswornen / vnd
gehuldet habent / vnd habent vns / vnsern bruedern / vnd Erben darvmb iren vnd irr statt / offen brief geben haben wir
/ als ain Graf ze Tyrol / fur vns vnser brueder / vnd erben / den e genanten purgern / iren nachkomen / vnd irr statt ze
Referenzkorpus Frühneuhochdeutsch 1.0.1 (https://linguistics.rub.de/ref/) 1
F040: Herzog Rudolf der Stifter und die Tiroler Städte Modernisierter Lesetext
poczen ewichlich vernewet / vnd bestetiget / vernewen vnd bestetten ouch wizzentlich / mit disem brief / all hantfest /
brief / vnd vrchund / all freyhait / recht / vnd gnad die si / vnd ir vordern bei alten fursten / vnd furstinn Grafen vndd
Grefinn herren / vnd frowen / ze Tyrol / vnd an der Etsch / vnd svnderlich von seliger gedechtnusse weilent herczog
hainer von kernden / von margraf Lud
F040-001,03 weigen von brandenburg / herczogen ze payrn Grafen ze Tyrol vnsern lieben Ohemen / von herczog
meinharten / desselben margraf Ludweigs svn / vnserm lieben swager / vnd iczund von frow:n margreten herczoginn ze
payrn / vnd Grefinn ze Tyrol / des e genanten herczog meinharts mueter / vnser lieben mvmen habent / vnd wellen /
daz dieselben hantfest / brief vnd vrchund / bey iren kraften beleiben / in allen artikeln / vnd pvnten als si lauttent vnd
daz ouch in vnd iren nachkomen / die e genanten freyhait / recht / vnd gnad / werden stet / behalten / in aller weis als
die von alter sind her chomen . Darvmb emphelhen wir / allen houptleuten / vnd amptleuten / ze Tyrol / vnd an der
Etsch wer die sind vnd allen andern Lantheren / Rittern / vnd knechten / daz si die e gen{1} purger von poczen / vnd
ir nachkomen bei der e genanten / vnserr bestettigung / vnd gnad / beleiben lazzen / vnd si dawider nicht phrengen /
noch irren in dhainem weg vnd in die e genanten hantfest / brief / vnd vrchund / freyhait / vnd recht / die si von den ob
gen fursten vnd furstinn habent her bracht an alle geuerd als da oben geschriben ist / stet vnd vnczebrochen halten / vnd
nymmer dawider getuon / weder mit worten / noch mit werchen . Vnd des zu einen ewigen vnd offen vrchunde diser
sache hiezzen wir vnser grozz furstliches Insigel henken an disen brief . Der geben ist ze Brichsen / an Sonntag / nach
vnserr frowen tag ze Liechtmess . Nach kristes gepurd dreuczehenhvndert iar darnach in dem drew/vndsechczigisten Iare
. Vnsers alters in dem viervn
F040-001,04 zwainczigisten / vnd vnsers Gewaltes in dem fvmften Iare . Wir der vor genant . herzog . Ruodolf
. sterken . disen . prief . mit . dirr . vnder.schrift . vnser . selbs hant WIr Ruodolf der vierd von gottes gnaden
Erczherczog ze Oestereich ze steyr vnd ze kernden / her ze krayn / auf der windischen marich vnd ze porttnaw / Graf
zu habspurg ze Tyrol ze phirt vnd ze kyburch / marichgraf ze Purgow vnd Lantgraf in Elsazz . veriehen vnd tuon chvnt
/ offenlich mit disem brief / allen den die in sehent / lesent / oder horent lesen . wan von haizzens / vnd gescheftes /
wegen / der hoch gebornen furstinne frown margreten herczoginn ze payrn vnd Grefinne ze Tyrol unser lieben mvmen
/ die vns vnd vnser lieb brueder / ir nechst / vnd rechtist erben / erchant vnd geoffent hat / an der Grafschaft ze Tyrol
/ vnd der herschaft an der Etsch vnd in dem Intal / vnd die vns darczu / gefuegt vnd gemacht hat / dieselben Land vnd
all ir hab / als die brief vnd hantfest weisent / die wir daruber haben vns die erbern / vnd weisen . . der Richter . . der
Rat vnd die purger / von hall vnser lieb getrewn zu vnsern / vnserr brueder vnd erben handen / gern / vnd willichlich
gesworn vnd gehuldet habent vnd habent vns darumb / irn / vnd irr stat / offen brief geben . haben wir / als ein Graf ze
Tyrol vnd herre / an der Etsch / vnd in dem Intal fur vns vnser brueder vnd Erben / den e genanten Purgern / ze hall iren
nachkomen / vnd irr stat ewichlich vernewet vnd bestetiget vernewen / vnd bestetten ouch wizzentlich mit disem brief
all hantfest / vnd briefe / all freyhait / recht / vnd guot gewonhait oder gnad / die si von vnserm vrenen selig herczog
meinharten von Kernden kvnig hainer von Behem margraf Ludweigen von brandenburg / unsern lieben Oeheme / von
herczog meinharten seinem svn vnserm lieben swager . Von iczund frown margreten herczoginn ze Bayrn vnd Grefinne
ze Tyrol vnser lieben mvmen / vnd von aller fursten vnd furstinn Grafen / vnd Grefinn herren / vnd frowen ze Tyrol
vnd an der Etsch vnsern vorvordern habent her bracht / an geuerd vnd wellen daz dieselben hantfest vnd brief bey iren
chreften beleiben / in allen artikeln / vnd pvnten / als si lauttent vnd daz in iren nachkomen / vnd irr stat werden stet
behalten die e genanten freyhait recht vnd guot gewonhait vnd sullen / wir vnser bruoder vnd erben / si dabey schirmen .
darvmb emphelhen wir allen houptleuten vnd amptleuten / gegenwurtigen / vnd kvnftigen vnd allen vnsern vndertanen /
daz si die ob genanten purger / bey diser bestettung beleiben lazzen / vnd in dawider chain ierrung tuon in dhainem weg
. Vnd des ze einem waren / vnd offenem vrchund diser sache haben wir / vnser grozz furstliches Insigel gehenchet / an
disen brief . der geben ist ze hall . Nach kristes gepurd dreuczehenhvndert Iar darnach in dem drew/vndsechczigisten
iare Vnsers alters / in dem vier/vndzwainczigisten / vnd vnsers Gewaltes in dem fvmften Iare / an der phaffen vasnacht
/ das ist / ze merken an dem svnntag / so man singet Esto michi Wir . der . vor . genant . herzog . Ruodolf . sterken
. disen prief . mit . dirr . vnderschrift . vnser . selbs hant Wier Ruodolff von gotes gnaden herczog ze Oesterreich / ze
Steyr / vnd ze kernden Graf ze Tyrol c Emben den erbern vnd beschaiden / vnsern lieben getrewen .. den Reten / vnd
den purgern gemainlich / ze Insprukk / vnd ze hall / vnser gnad / vnd allez guot Durch der grozzen trew / vnd danchperr
dienst willen / damit ier iczund / an vnserm anganch der land / an der Etsch / vnd in dem Gepirg / erberchlich / bei vns
/ bestanden seit / vnd durch der steticheit willen / der wir ew / ewichlich wol getrowen / Duncht vns pillich / daz wir
ew / vnd evr vor genant stett / mit svndern gnaden / fur cziehen / vnd bedenchen / Vnd seind wir das gern tuon wellen
/ Geuellet vns wol / vnd haizzen ev / daz ir miteinander / vberain komet / vnd zu rat werdet mit welcherlay sache / vnd
gnad / ev / vnd evern stetten / ze helffen sey / vnd vns / die stukch / verschriben sendet / so wellen wir ew / in der mazz
begnaden / daz ir / evre kind / vnd evr nachkomen / des ymermer / nucz / vnd er gewinnet geben auf Tyrol / an Eritag
/ vor vnser frowen tag ze herbst . Nach kristes gepurd / dreuczehenhvndert iar darnach / in dem drew/vndsechczigisten
iare hoc . est . verum Wir Rudolff der vierd von gotes gnaden Erczherczog ze Ostereich ze Steyr vnd ze Kernden her ze
Krain auf der windischen marich vnd ze porttnaw Graf ze Habspurg / ze Tyrol / ze Phirt / vnd ze kyburg / marichgraf ze
Purgow vnd lantgraf in Elsazz . Veriehen vnd tuon chunt offenlich mit disem brief fur vns / die hoch gebornen fursten
herczog Albrechten vnd herczog Leuppolten / vnser lieb brueder / vnd fur vnser erben / allen den / die in sehent lesent
Referenzkorpus Frühneuhochdeutsch 1.0.1 (https://linguistics.rub.de/ref/) 2
F040: Herzog Rudolf der Stifter und die Tiroler Städte Modernisierter Lesetext
oder hoerent lesen . Wie wir in der Grafschaft / ze Tyrol / die newlich an vns geuallen / vnd gelukchlich / mit gotes hilff
/ zuo vnsern handen chomen ist / gern all vnser Vndertan besorgen / vnd nicht alain / bei alten rechten vnd freyungen
schirmen vnd behalten halt ettleich mit newn gnaden vnd rechten / fur cziehen vnd bedenchen . So zimt doch wol vnd
dunchet vns pillich / daz wir die svnderlich begnaden / die bei Tyrol allernechst / gesezzen sind vnd teglich mer dinst
vnd arbait darczuo tuont . Darvmb ist daz / wir die gelegenhait vnd notdurfft / vnserr Stat an meran / fleizzichlich haben
auz genomen vnd haben derselben stat / vnd vnsern getrewn lieben .. dem Rat / vnd der Gemayn / der purger daselbs
ewichlich dise recht geseczt vnd gnad geben / vnd geben vnd bestetten ouch / als hienach geschriben stet . Des ersten
wellen / vnd seczen wir / swenn ayn man / oder ayn frawe / stirbet in der e genanten vnser Stat daz man ir erben die si
lazzent nach irem tod vnbeswert lazze vnd daz in nicht zuo gesperrt werde ir habe die si lazzent / vnd daz in ouch chain
inpruch darinne getan werde / in dhainen weg nach Landes recht / vnd gewonhait vncz an die fvmften sippe vnd waer
ouch / daz ayn man / oder ayn frawe sturben vnd nicht erben liezzen / vber ier habe / die mugent wol vor irm tod /
ain zeitlich / vnd redlich geschefft tuon durch ierr sel hail willen doch also daz vns vnsere recht davon wideruaren / vnd
geuallen / vnd ob si icht gulte liezzen die redleich waere / daz dauon iren geltern / vergolten werd / an widerred . Ouch
wellen / vnd seczen wi:r / daz man vmb erlich sache dhainen gesezzen man oder frowen / die zu dem rechten guot sind
nicht vahe noch in Turen lege / noch sich ierr hab vnderwinde / man nem ee / das recht / von in / vnd was in dann /
das recht bringe / vnd sag / daz si das leiden / auf gnad vnurczigen was maleficie ist das an den leib get darvmb geschech
was recht ist nach Landes recht / vnd gewonhait . Alz ouch dieselben vnser purger / nach iren alten hantfesten zollfrey
sind vncz an solich gemerk des ersten von meran vncz an den Iavfen Item / vncz an die vinstermuncz Item vncz an den
Campen Item vncz an den Ritten Item / vncz an den Efeys . also bestettigen wir in / dieselben freyung / daz si dabey
beleiben / als ir brief vnd hantfest sagent / vnd alz si die daher gevebt vnd genozzen habent . Darnach wellen wir daz
denselben vnsern purgern / an meran gefreyt / gesichert / vnd auf getan werden / die rechten lantstrazz / die zuo der
stat gent / vnd die man in vnpillich verslecht / vnd vermacht / vnd die doch / dieselb stat von alter zerecht / haben sol
Vnd ob von gotes gewalt / vnd von wazzers not steg / prukken / oder weg / ab giengen / oder ab prechen / da sol man si
ander lazzen machen als ez notdurfftig ist / mit den geseczten vnd rechten / die si von alter her bracht habent . Was ouch
dieselb stat an meran ander rechten / freyungen / gnaden / vnd geseczten / von vnsern vordern / hat her bracht / vnd die
der stat vnd den purgern nucz / vnd guot sind / ez sei vmb Erb oder aygen / vmb Lehen / oder vmb andrew Guot oder
vmb chaufmanschaft / vnd arbait / die haben wir den e genanten vnsern purgern / vnd iren / nach
F040-001,05 komen / bestettigt / vnd bestettigen ouch wizzentlich mit disem brief / in aller weise / alz ob si / von
wort ze wort hie verschriben weren / an alles geuer . Dauon emphelhen wir / allen vnsern houptleuten phlegern / vnd
amptleuten / in disen Landen / gegenwurtigen / vnd chvnftigen daz si die ob gen vnser Stat an meran vnd vnser purger
daselbs bei den ob genanten stukchen allen / schirmen / vnd fristen / vnd si dawider / nicht ierren / noch ierren lazzen /
in dhainen weg / alz lieb in vnser huld vnd gnad sey . Vnd daruber / ze einem waren vrchund diser sache / vnd ewiger
gedechtnuzz haben wir vnser grozz furstliches Insigel / gehencht / an disen brief . Der geben ist daselbs / an meran
an sand michels tag . Nach kristes gepurd dreuczehenhvndert iar Darnach in dem Drew/vndsechczigisten iare . Vnsers
alters in dem viervndzwainczigisten / vnd vnsers Gewaltes / in dem sechsten Iare . Wir . der . vor genant . herzog .
Ruodolf . sterken . disen . prief . mit . dirr . vnderschrift . vnser selbs . hant WIr Ruodolff der vierd von gotes gnaden /
Erczherczog / ze Ostereich / ze Steyr vnd ze kernden her ze krain auf der marich vnd ze porttnaw Graf ze Habspurg / ze
Tyrol ze Phyrt / vnd ze kyburch marichgraf ze purgow vnd Lantgraf in Elsazz . Veriehen / vnd tuon chunt offenlich mit
disem brief . Wan uns unser getrewn .. die purger / vnd die Gemayn ze sterczing / zaigten ettwe uil hantfest / vnd brief
/ die in von vnsern vordern / seliger gedechtnuss / Grafen ze Tyrol vnd heren an der Etsch / geben sind / vber etteswas
gnaden vnd rechten / die doch nv / andern vnsern Levten iren vmb
F040-001,06 sezzen ze swer weren vnd legten vns darczuo fur / manygerlay gebresten / die in vnd irr stat an liggent
sind . Haben wir daruber ettleich mazz / ein mitt fvnden / vnd si also mit den gnaden bedacht / daz die strazz / die /
daher auzzerhalb der stat / ze Sterczing / gewesen ist / sol ewichlich ab sein vnd sol furbas gen / vnd gevbt werden / durch
die stat / Sterczing / vnd nindert anderswo / vnd ob dhain strazz / oder weg / daruber / fur die stat sterczing / waer / die
sullen / vnd mugen si wol ab prechen vnd nider legen / an allermeniklich irrung / vnd hindernuzze Dauon emphelhen
wir / allen vnsern houptleuten / phlegern vnd amptleuten / gegenwurtigen / vnd chvnftigen / daz si die e gen{1} purger
/ vnd die stat ze Sterczing / dabey schirmen / vnd halten von vnsern wegen / vnd si nieman / dawider / engen / noch
irren lazzen in dhainen weg . Vnd des ze vrchund / geben wir disen brief besigelt / mit vnserm grozzen / an hangvndem
Insigel der geben ist ze Inspruk / an sand dyonisen tag . Nach kristes gepurd dreuczehenhvndert iar darnach / in dem
drew/vndsechczigistem Iare : Vnsers alters / in dem vier
F040-001,07 vndzwainczigsten / vnd vnsers Gewaltes in dem sechsten iare . hoc . est . verum WIr Ruodolff der
vierd von gotes gnaden Erczherczog ze Ostereich / ze Steyr vnd ze Kernden her ze krain auf der Marich vnd ze Porttnaw /
Graf Habspurg ze Tyrol ze Phirt vnd ze Kyburg / marichgraf ze purgow / vnd lantgraf in Elsazz . Allen gottes geterwen die
disen brief ymmer gesehent , horent / oder lesent / vnd sunderlich vnsern getrewn vndertanen ewichlich / vnsern gruos
vnd erchantnusse / diser nach geschriben dingen . Von dem hoechsten Throne der gotlichen magenchraft Ist furstlich
wesen in diser welte verhenget / auf geseczt vnd gewirdet darvmb das dieselben fursten alz auz erlesenew liecht von dem
almechtigen gotte erleuchten die vinster des volkes / auz reutten die dorne der ierrung / vnd nach gotes willen vnd gebotte
Referenzkorpus Frühneuhochdeutsch 1.0.1 (https://linguistics.rub.de/ref/) 3
F040: Herzog Rudolf der Stifter und die Tiroler Städte Modernisierter Lesetext
das volk weisen / auf den weg der gerechticheit / recht tuon / vnd rechtlich richten / vnd nach pillicher erchantnuzz / vnd
wizzentlicher schulde die argen verschulte leute mit rechtem Gerichte vmb ir missetat in mit leiden der erparmherczicheit
straffen / vnd dagegen die gueten vnd gerechten / durch ir grozze trew / vnd iren verdienten louf hoehen vnd reichen /
wirdigen / vnd eren mit besvndern gnaden als furderlich vnd alz gunstichlich daz ez chom in ein bevschaft vnd frevde
allen andern leuten durch das ouch die furbazzer in listlich vebvng trewen vnd warhait bracht vnd geczogen werden . Dis
ist daz wir alz ein pillicher erchenner / enphangens guotes chvnden allen Leuten / do wir vormals bei newen zeiten durch
Inganges / vnd leiplicher besiczung willen vnser Grafschaft von Tyrol der rechter erblicher vnd wizzentlicher her von natur
vnd von geslecht wir sein chomen in vnser stat gen Hall in dem Intal vnd vns da nider geliezzen daz vns do begegenten
vnd von ettleichen Gesten vnd Leuten auf stunden / solich swere / vnpillich hertte vngewoenlich vnd vngerechte leuffe
daz wir in grozzen sorgen leibs vnd lebens / eren vnd gutes Landes vnd Leuten gar vnsicher waren / Vnd da die erbern
/ vnser lieb getrewen / die purger gemeinlich von Inspruk des erst geinnret wurdn do zugen si alz getrew nachuolger irr
alten / vnd erbern voruordern / von den wir noch ander Levte nie nicht anders denn Ere / vnd guot / gancz trew vnd
recht warhait vernomen haben / zu vns in die e genant vnser stat gen Hall mit irem Rate vnd von der Gemain alz erberlich
alz mechtichlich / vnd alz verwegenlich als getrew piderb Levte die bei vns alz bei irem rechten heren / vbel vnd guot
leiden / oder sterben / vnd genesen mit vns wolten . Vnd habent sich hiemit alz maendlich alz vnderschrokenlich vnd alz
getrewlich zu vns gehalten / daz wir mit helff vnd Rate / ir / vnd vnser lieben getrewn der purger gemeinlich / von Hall /
die sich mit sampt in ze gleicher weise geterwlich / vnd dinstperlich zu vns hielten von den gnaden des almechtigen gottes
vberwvnden / vnd vberchvmen haben / genczlich / all vnser arkwenigen hessigen / vngehorsamen vnd widerspenigen vnd
sein mit gewalt vnd Eren chomen / in nuczlich / vnd leiplich gewer des vor gen vnsers Landes darczuo vns die vor gen
vnser purger alz furtreffenlich vnd alz getrewlich / geholffen vnd geraten habent daz gen vns vnsern brudern vnd erben
ewichlich si all ir nachkomen vnd erben des ymmer geniezzen sullen alz das pillich ist . Darumb wan wir auz der hohe
des keyserlichen gewaltes / von vnsern alten vordern her dan sein vnd gescheczet werden / ein namlich / vnd furtrefflich
Gelid des keyserlichen houbtes / vnd wir als ein obristes houbt / vnser Landen solich freyhait vnd recht haben / von dem
heiligen Romischen Reiche daz vnser vordern vnd wir von alter her / also gefreyet bestifftet vnd gefurstet sein / daz wir
in allen vnsern Landen / her
F040-001,08 scheften vnd stetten / die wir nu haben oder hinnach gewinnen / all freyhait vnd gnad recht / vnd
gewonhait / durch beschaidenlicher vnd pillicher sachen willen / stiften / vnd stoeren auf seczen / vnd ab seczen / geben
vnd nemen / minren vnd meren mugen in vnsern Gebieten alz wol alz ein Roemischer keyser oder kvnig in des heiligen
Reiches gebieten . Haben wir fur vns vnser bruder vnd erben der aller vollen / vnd ganczen gewalt wir haben mit rechter
wizzende nach guter vorbetrachtung / vnd Rate vnser fursten / Grafen / freyen / Lantherren dienstleuten Ritter vnd
knechten / vnsers Rates auz volkomenheit vnsers furstlichen Ge
F040-001,09 waltes mit aller der ordenung beschaidenhait vnd chraft worten / vnd geperden / die nach den e
genanten vnsern freyhaiten / vnd rechten / dhains weges darczuo gehorent den e genanten vnsern purgern / von Inspruk
vnd allen iren nachkomen / vnd erben ewichlich zuo ainem anuang vnser gnaden der si noch furbazzer ymmer von vns
gewarten sullen / Gegeben wizzentlich vnd geben mit disem brief solich Recht freyheit vnd gewonhait / alz hienach
geschriben stet . Des ersten geben wir in solich freyhait vnd Recht daz si auz allen vnsern Levten si sein vnser aygen /
oder vogtlewt oder her chomen levt purger enphahen vnd nemen sullen vnd mugen ouch ze gleicher weise in ir purchrecht
alle ander / Goczheuser Lewt freylevt / vnd vogtleut / wo oder vnder wem die gesezzen sein ze purgern enphahen ane
vnser vnd menichlichs ierrung / oder widerred . Darnach seczen wir in dem namen alz davor / vnd wellen daz man auz
allen vnsern gerichten lazze zu der stat gen Inspruk furen holcz wildpret / vnd visch vnd daz ir vischer auf vnsern wazzern
visschen ane vnsers vnd allermenichlichs hindernusse . / oder irrung . Wir seczen ouch vnd wellen welich man oder
weip / in derselben stat ane leiberben ab gat / daz das oder der guot vnd hab geualle auf die nechsten erben vncz an die
fvmften sippe furbazzer geben wir in ouch solich freyhait vnd gnad daz man all ir wegen sol geen lazzen daz si vnd ir
knechte / die fueren mugen / an all ierrung gen Terueys / vnd herwider in allen vnsern herscheften vnd gebieten / da
wir her oder Vogt sein alz si die vor vierczig dreizzig zwainczig vnd zehen iaren hin vnd her gefuert habent an alles geuer
. Vnd darnach geben wir in von besvndern gnaden die freyung / was si weins in ir stat ewichlich furent / den si darinn
vertuont vnd der von der stat nicht chvmt / von demselben wein / sullen si an dem Luog vnd an allen andern mautten
/ vnd zollen zollfrey vnd mauttfrey sein ewichlich Waz aber si oder ander levt weins von der stat verfuerent in andrew
lant von demselben sullen si zusampt andern rechten die von alter dauon geuallent / geben zol vnd mautt die an dem
Luog vnd an allen andern mautten / vnd zollen dauon gepuerent vnd sol das in der stat ze Insprukk beseczet werden
mit vnsers zollners wizzen / vnd Rat von dem Luog daz daran chain vntrew vnd geuer geschehen mug / in dhainen weg
. Daruber haben wir ouch den e gen{1} vnsern purgern von Inspruk bestettet in dem namen alz davor vnd bestetten in
ouch wizzentlich mit disem briefe all ander ir freyhait gnad Recht vnd guot gewonhait wie die geschiket vnd genennet
sind / die si von alter her bracht habent nach sag / der hantfesten / vnd briefe die si von vnsern vordern / der herschaft
ze Tyrol / oder von vns daruber habent an alles geuer . Vnd gebieten ouch darvmb vestichlich bei vnsern hulden fur vns
vnser brueder / vnd erben ewichlich allen vnsern gegenwurtigen vnd chvnftigen houptleuten / amptleuten / purggrafen
Lantrichtern statRichtern zollnern vnd phlegern / Lantherren Rittern vnd knechten / vnd allen andern vnsern getrewn
vndertanen / in vnser Grafschaft vnd dem Lande ze Tyrol an der Etsch vnd dem Intal daz si die vor gen vnser purger von
Referenzkorpus Frühneuhochdeutsch 1.0.1 (https://linguistics.rub.de/ref/) 4
F040: Herzog Rudolf der Stifter und die Tiroler Städte Modernisierter Lesetext
Inspruk ewichlich halten / schirmen vnd beleiben lazzen voellichlich / an all irrung bey allen den freyhaiten rechten vnd
gnaden / die wir in pillich vnd gerne gegeben vnd bestett haben / als vor beschaiden ist an all geuerd / vnd arge list .
Nyemanne dauon vnder allen Leuten sey erloubt vnd werde ouch nyeman alz geturstig daz er die vor gen vnser purger /
nv / oder hinnach ymmer / an den e genanten gnaden / freyheiten vnd rechten / die wir in gegeben haben alleklich oder
bey tailen irre bechrenche oder besweere in dhainen weg . Wer ez aber daruber tete / mit freuelicher getursticheit der
wizze darvmb swerlich veruallen in vnser furstlich vngnad vnd darczu in pene vnd puezze / fvmf/vndzwainczig marken
Goldes der zehen mark in vnser furstlich kamer / zehen mark den vor gen{1} vnsern purgern / vnd fvmf mark in vnser
kanczlei geuallen sullen / alz dikch so ez ze schulde chvmt an all genad . Hiebey waren die diser ding sind geczeuge .
Der Erwirdig vnser lieber getrewr furst vnd kanczler Bischof Johans / von Gurk der erber geistleicher / vnser getrewr
andechtiger / abt Chvonrat von wiltein die edeln vnser lieb ohem Graf Otte von Ortenburg Graf Wilhalm von mvntfort
Graf hans / vnd Graf Ruodolff / von Werdenberg von sandGans Geuettern vnd Graf fridreich von Toggenburg / vogt
vlreich von metsch der Iunger vnd walther von der hohen klingen / freyen / der edel / vnser lieber getrewr graf Vlreich
von Cyli vnser houptman in Krain . Vnd daruber vnser lieb geterwn Hainer von Rotenburg / genant von Kaltarn /
hofmaister ze Tyrol Johans vnd Vlreich / von Frevnczperch Ruodolff / von Empcz / Peter der Arberger / Hainreich von
Potendorf / Otaker der Rorer / Hainer der Raspp / Stephan von Toppel / Hainreich von Rappach vnser hofmaister /
Iohans kneuzzer / klaus von havs / vlreich anhanger kristan der zinczendorffer vnser hofritter / vnd ander erberr herren
/ Ritter vnd knecht vil . Vnd daruber zu einem waren vestenen / offenem vnd ewigem vrchunde geben wir den vor
gen{1} / vnsern svndern lieben getrewn purgern ze Insprukk disen brief versigelten mit vnserm grozzen furstlichen / an
hangendem Insigel . Der geben ist ze Inspruk an sand Gallen tag . Nach kristes gepurd drevczehenhvndert iar Darnach
in dem Drewvndsechczigisten iare . Vnsers alters in dem vier/vndzwainczigisten Vnd vnsers Gewaltes in dem sechsten
Iare . Wir . der . vor genant . herzog . Ruodolf . sterken . disen prief . mit . dirr . vnderschrift . vnser . selbs . hant In
dem namen der hailigen vnd vngetaylten dryualticheit amen / WIer Ruodolff der vierd von gottes gnaden Erczherczog ze
Ostereich ze Steyr vnd ze Kernden herr ze Krain auf der Marich vnd ze porttnaw Graf ze Habspurg ze Tyrol ze phirt vnd
ze kyburg Marichgraf ze Purgow vnd lantgraf in Elsazz . Allen christi geloubigen / gegenwurtigen vnd chvnftigen hail in
gotte vnd chvntschaft diser nach geschriben dingen . Die ewig weishait der vmbgreiffenlichen gothait / hat fursichtichlich
geordnet / vnd gesaczet / furstlich wirdicheit / nach geleichnuzze ir selbs / mit soelichem gewalt / daz si ier vndertanen
schirme vnd in frid behalte mit gerechticheit mit der si ier vndertanen guottet begabe vnd ir missetet / pezzer chestige
vnd ab nem Daz von pilde soelicher begabung / die gueten an irr frvmcheit auf nemen / vnd von vorchte / pillicher pene
/ die poesen / nider gedruket vnd gechrenchet werden / vnd ouch mit gueticheit mit der furstliche hochhait igleichen
menschen vberfluzzichlichen an raycze willig vnd berait mache / ze danchnemer dinstbercheit ze merung gemaines guotes
vnd ze vndersten vnd wenden schedlich vnd bresthaft sachen / dieselben guetichait furstliches adel irn vndertanen / so vil
miltichlicher tailen sol / alz vil si an in merer trew lautter begir vnd vester steticheit inne wirdet vnd enphindet . Darvmb
/ wan an dem anuange vnsers inganges in die Grafschaft / ze Tyrol / vnd die Herschaft / an der Etsch vnd in dem Intal
/ do wirr gen Hall chomen vnd ettleich mechtige vnd gewaltige / vmb ir freuelichen vbergriffe straften / vnd pezzerten
von derselben straffvng / herte vnd veintlich aufleuffe wurden / daz wir ein weil / in zweiuel waren / vnsers lebens / Die
purger von Halle ainhellichlich / vnd gemeinlich / mit sampt vnsern getrewn lieben . . den purgern von Inspruk / wol
gerust vnd gewappent mit mendlichem muete vnd werlichen handen / zu vns luffen / vnd ir guot / leib / vnd leben /
durch vnsern willen auf die wage leyten / vnd ouch / mit ierr vesten chvnhait vns hulffen / daz wir die freuelen aufleuffen
widerspenicheit / vnd vngehorsami von den gnaden / des almechtigen gots von dem aller sig fleuzzet / vberchamen /
vnd vberwunden alz vollichlich daz wir des ewigen frvmen / vnd ere genomen haben / wan ouch dieselben vnser purger
von hall / mit uns so starklich / getrewlich vnd kostlich / von vnsern wegen in disen gegenwurtigen krieg wider die
herczogen von payrn getretten sind . Dunchet vns pillich vnd zimlich daz wir in der trew / vnd vesticheit danchen mit
solichen gnaden / der si all ir nachkomen vnd die stat ze Hall ewigen frvmen nucz vnd ere haben / vnd wan wir nach
den freyhaiten / vnd hantfesten die wir von Roemischen keysern vnd kvnigen haben / in allen vnsern Landen stetten /
vnd Gepieten newe recht freyhait / vnd geseczde mit keyserlichem gewalte / stiften / stoeren / auf seczen / ab seczen /
geben / vnd nemen mugen / Geben seczen / verleihen / vnd stiften / wir mit keyserlicher macht / fur vns vnser brueder
vnd erben / den vor genanten purgern vnd der stat von Hall / in dem Intal dis nach geschriben gnade / stuke vnd artikel
zu steten / ewigen vnd ymmer werenden rechten / vnd geseczden mit chraft diser gegenwurtiger hantfeste vnd briefe .
Des ersten geben wir in solich freyhait vnd recht daz si auz allen vnsern leuten si Sein vnser aygen oder Voegtleut / oder
her chomen levt purger enphahen vnd nemen sullent / vnd mugent ouch ze gleicher weise in ir purchrecht / aller ander
Gozheuser Levt / frey levt vnd vogtlevt wo / oder vnder wem die gesezzen sind ze purgern enphahen / an vnser vnd
menichlichs ierrung / vnd widerred . Darnach seczen wir / in dem namen / alz davor / vnd wellen / daz man auz allen
vnsern Gerichten lazz / zuo der stat ze Hall / furen / holcz / wiltpret vnd visch vnd daz ir vischer / auf vnsern wazzern
vischen / an vnser / vnd allermenichlichs hindernuzz / vnd ierrung . Wir seczen ouch / vnd wellen / welich man / oder
weib in derselben stat / an leiberben / ab gat / das des / oder der guot / vnd hab geuall auf die nechsten erben / vncz
auf die fvmften sippe . Was ouch / die e genanten purger / von Hall koufmanschaft hinab gen wienn / oder von wienn
herauf gen Hall fuerent / auf dem wazzer / die ir alain ist vnd nieman anders vnd des si / der stat / offen brief habent /
von derselben kaufmanschaft / sullent si / chain mautt / noch zol geben / noch richten / ze scherding / ze nevmberg auf
Referenzkorpus Frühneuhochdeutsch 1.0.1 (https://linguistics.rub.de/ref/) 5
F040: Herzog Rudolf der Stifter und die Tiroler Städte Modernisierter Lesetext
dem In / ze Lyncz / ze stayn / noch ze krems / sunder si sullent an denselben stetten / mavtt / vnd zolles frey / vnd ledig
sein ewichlich an all widerred vnd geuerd . Darnach geben wir in von besvndern gnaden dye freyung / waz si weins in ir
stat ewichlich fuerent / den si darinn vertuont / vnd der von der stat nicht chvmt / von demselben wein sullent / si an
dem Luog / vnd an allen andern mautten / vnd zoellen zollfrey / vnd mauttfrey sein ewichlich / Was aber si oder ander
Lewt weins / von der stat verfuerent in andrew Land / von demselben sullent si zesampt andern rechten die von alter
dauon geuallent / geben / zol vnd mautt / an dem Luog vnd an allen andern mautten / vnd zoellen die dauon gepuorent
vnd sol das in der stat ze Hall beseczet werden / mit vnsers zollneres wizzen / vnd Rat an dem Luog / daz daran chain
untrew / vnd geuerd / be
F040-001,10 schehen mug . Darczuo vernewen vnd beStetten wir den vor gen vnsern purgern von Hall fur vns
vnser brueder vnd erben / alle die hantfesten recht freyhaiten / gnaden / vnd guot gewanhaite / die in von der herschaft
von Tyrol / oder von andern fursten / vnd heren gegeben vnd verlihen sind oder die si von alter / mit gueter gewonhait
gehabt vnd her bracht habent . Darumb gebieten wir ernstlich / bey vnsern hulden allen vnsern Lantheren Rittern / vnd
knechten allen vnsern houptleuten / Voegten / Phlegern / Richtern / mauttern / zollnern purg
F040-001,11 grafen vnd allen andern vnsern amptleuten / vnd vndertanen / gegenwurtigen / vnd chvnftigen / wie
si genant sind / daz si / die e genanten / vnser purger von Hall bey den vor geschribenen Rechten / vnd gnaden / vnd bey
diser vnser bestettung / vnd vernewvng gerichl{2} beleiben lazzen / vnd in chain irrung hindernuzz noch ingriff daran
tuon / noch yemant tuon lazzen . wer ez aber / daruber tete / vnd dawider / mit freuelicher getursticheit cheme / Der
wizze / daz er darvmb swerlich in vnser vngenad vnd darczu fvmfvndzwainczig mark Goldes ze wandel / veruallen ist /
desselben Goldes vns in vnser kamer / zehen mark der e gen{1} stat von Hall / zehen mark vnd vnserr kanzley fvmf mark
werden vnd geuallen sullent / ane gnade . Diser dinge sind geczeugen / die Erwirdigen bisch{3} Albrecht von Trient /
Bischof Johans von Gurk vnser lieben kanczler / der abt von Luders / Chvonrat abt von Wiltein / die edeln graf Ott von
Ortenburch / Graf Wilhalm von Montfort her ze Bregenz / Graf Rudodolff von Nydaw / vnser lieben Ohem / Graf Vlreich
von Cyli vnser houptmann in Krain / Vnser getrewn lieben Chvnrat von Aufenstain / Otaker der Rorer / Hainreich von
Rotenburg genant von Kaltarn hofmaister ze Tyrol fridreich von Greiffenstain / Hainreich der Raspe / Hainreich von
Rappach vnser hofmaister Iohans der Kenevzzer vnser hofmarschalich vnd vil ander erberr Levte / Ritter / knecht vnd
purgere . Vnd des ze ainem offenem vrchund / warer geczeugnusse vnd ewiger sicherheit / aller der vor geschriben dingen
hiezzen wir vnser grozzes furstlich Insigel henken an disen brief . Der geben ist ze Insprukk an sand Symons vnd sand
Iudas abent / der zwelfbotten . Nach kristes gepurd / dreuczehenhvndert iar / darnach in dem drewvndersechzigisten Iare
/ vnsers alters in dem vier/vndzwainczigisten vnd vnsers Gwaltes in dem sechsten Iare . Wir . der . vor genant . herzog
Rudolf sterken . disen . prief. mit . dirr . vnderschrift . vnser . selbs . hant Et nos Johannes dei gracia Gurcensis
episcopus prefati domini nostri ducis Austrie primus cancellarius recognouimus prenotata Wir Ruodolff von gotes gnaden
/ herczog ze Osterreich ze steyr vnd ze kernden Graf ze Tyrol c Emb{4}n vnsern getrewn / allen mauttern / zollnern / vnd
andern amptleuten dacz Scherding / dacz Newmburg an dem In / ze Lincz / ze Stain / vnd ze Krems / gegenwurtigen
/ vnd kvnftigen / vnser gnad / vnd alles guot . Wir lazzen ew wizzen / daz wir / vnsern getrewn lieben / den purgern
/ von Hall / in dem Intal / vnder andern rechten / vnd freyungen / die wir in / vnd irr Stat / durch irr getrewn / vnd
fleizzigen dinst willen / ewichlich geben haben / die genad besvnderlich getan haben . Was si koufmanschaft von Hall
/ hinab gen wienn / oder von wienn / herauf / gen hall furent / auf dem wazzer / die ir alain ist / vnd nieman anders /
vnd des si / der stat offen brief habent / von derselben koufmanschaft sullen si / chain mautt / noch zoll geben / an den
e genanten mauttstetten vnd sullen si davon / ledig vnd frey sein ewichlich / an all widerred / vnd geuerd / als in der
hantfest geschriben stet / die si von vns daruber habent . Emphelhen wir ew / vnd wellen gar ernstlich / daz ir si / bey
der gnad vnd freyung beleiben lazzet / vnd in chain irrung / noch hindernuzz dawider tuot in dhainem weg . Mit vrchvnd
dicz briefs . Geben ze Hall in dem Intal / an Svnntag / nach sand Andres tag / des heiligen zwelfbotten . Anno domini
millesimo Trecentesimo / sexagesimotertio hoc . est . verum Wir Ruodolff von gotes gnaden / Herczog ze Oestereich
ze Steyr / ze kernden vnd ze krain Graf ze Tyrol c Tuon chunt daz wir / den grozzen zol ze Insprugg / vnd ze hall / den
wir ieczund / von vnserm getrewn lieben hainreichen dem Snelman / Phleger / in dem Intal / geloeset haben / Vnsern
getrewn lieben .. dem Rat / vnd den purgern / vnserr Stat ze hall / durch der lauttern trewe / vnd steter dienst willen /
die si vns / vnd vnsern bruedn erczaigt habent / vnd ouch ze ergeczung irs schadens / den si in disem chrieg genomen
habent / in geantwurtt vnd empholhen haben . Also / daz si den mit allen nuczen rechten vnd eren die darczu gehoerent
/ inn haben / vnd niezzen sullent genczlich / vncz an vnser oder vnser brueder widerrueffen . Wenne wir ouch denselben
zol / wider an vns nemen / vnd in den von gnaden / nicht furbas lazzen wellen / So sullen wir in vnsern e genanten
purgern von Hall / fur ander levt lazzen / vmb ainen zeitlichen dinst vnd zins / an all geuerde . mit vrchond dicz briefs .
Der geben ist ze wienn / an mentag / nach Gots leychnams Tag . Nach kristes gepurd drew
Referenzkorpus Frühneuhochdeutsch 1.0.1 (https://linguistics.rub.de/ref/) 6