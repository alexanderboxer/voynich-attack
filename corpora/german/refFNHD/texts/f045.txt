F045: Lieder Modernisierter Lesetext
+H
corpus: ReF.MLU
language-area: südbairisch
language-region: ostoberdeutsch
language-type: oberdeutsch
genre: V
medium: Handschrift
time: 15,1
reference: Hs.: Blatt (r/v), Kolumne (a/b), Zeile
corpus-sigle: F045, II-Ac-V,H
text: Oswald von Wolkenstein: Lieder
text-author: Oswald von Wolkenstein
text-type: Unterhaltende Texte - Lyrik
assignment_quality: -
hoffmann_wetter_nr: -
library: Innsbruck, Universitäts- und Landesbibliothek Tirol
library-shelfmark: ohne Signatur
date: um 1432 fertiggestellt, mit Nachträgen um 1436/38
place: -
text-place: -
printer: -
edition: Die Lieder Oswalds von Wolkenstein. Hg. v. Karl Kurt Klein. Tübingen, 1987.
size: -
language: fnhd
literature: -
notes-transcription: - transkribiert nach dem Abdruck der Handschrift (schwarz-weiß) in: Oswald von Wolkenstein.
Abbildungen zur Überlieferung I: Die Innsbrucker Wolkenstein-Handschrift B. Hg. v. Hans Moser und Ulrich Müller.
Göppingen, 1972.; - sehr stark herausgehobene Virgeln nach denen meist eine Initiale folgt, außerdem weniger stark
markierte Virgeln (im Abdruck zum Teil schlecht lesbar); - die Lieder der Handschrift sind zum Teil mit Neumen
versehen, dadurch ist der Zeilenzählung zum Teil verschoben; - mehrzeilige Initialen am Beginn jedes Liedes und jeder
Strophe, meist zweizeilig am Beginn einer Strophe, größer am Beginn eines Liedes mit Neumen; - Blattgestaltung
ist nicht gleichmäßig; - Strophen durch Absatz getrennt; - die Edition weist zwei parallele Zählungen auf; 1. die
gesamten Verse eines Liedes werden nacheinander durchgezählt (bei jedem Gedicht setzt die Verszählung neu an), 2.
die Verszählung setzt in jeder Strophe eines Liedes neu ein - ich beziehe mich auf die erste Variante; - Blattzählung in
römischen Zahlen von der selben Hand am rechten oberen Rand stimmt mit Blattzählung überein - immer auf recto;
- etc am Gedichtende meist als Zeichen (ähnlich ü oder zi mit überstellten Doppelpunkt); - 28r(mitte)/28v beinhaltet
Kalender in 4 Spalten, jede Spalte von oben nach unten zu lesen; - Gedicht 69 ist ein Scherzgedicht, dass Wortgruppen
aus sieben verschiedenen Sprachen beinhaltet; - \{}&1 (40r,11) Rep\{}&1 für Repeticio - Abk. ähnlich einer Kürzung
der r-Verbindungen hier allerdings Doppelstrich; - gelegentlich keine Doppelpunkte über Vokalen - nur noch einfacher
Punkt dargestellt als *; - häufig aber nicht immer tritt ein großes I am Wortanfang auf ohne das ein neuer Satz oder
Sinnabschnitt folgt; - Gedicht 106 enthält keine stärker hervortretende Virgeln denen eine Majuskel folgt, Majuskeln
stehen ohne vorhergehende Virgel, Majuskeln sind nicht mehr farbig markiert (Ausnahme Strophenanfänge); - ab Blatt
45r fehlt die Blattzählung; - schwer unterscheidbar: t oder c gelegentlich vor z - nach Vergleich t mit Hinweis auf die
Edition
abbr_ddd: WolkLie
extent: FnhdC: -; compl: 01r,01 - 06r,12; 21v,01 - 31r,19; 39v,01 - 45r,26
extent-size: FnhdC: -; compl: 17.169 WF
@H
F045-01r,01 AIn anefangk an göttlich forcht die leng vnd kranker gwissen vnd der von sünden swanger ist
das sich all maister flissen an got allain mit hohem list noch möchten sy das end nicht machen güt Des bin ich kranck
an meiner sel zwar ich verklag mein sterben vnd bitt dich junckfrow Sant kathrein tü mir genad erwerben dort zu Marie
kindelein das es mich haben well in seiner hüt Ich danckh dem herren lobesan das er mich also grüszt mit der ich mich
versündet han das mich die selber büszt bey dem ein yeder sol versten das lieb an laid die leng nicht mag ergen AIn
frowenpild mit der ich han mein zeit so lang vertriben wol drewzen jar vnd dennocht mer In treuen stet beliben zu willen
nach Irs hertzen ger das mir auf erd kain mentzsch nie liebers ward Perg holz geuild In manchem land des ich vil hab
erritten vnd ich der güten nie vergasz mein leib hat vil erlitten nach Ir mit seinklichem hasz Ir rotter mund hett mir das
hertz verschart Durch sy so han ich vil betracht vil lieber hendlin los in freuden sy mir manig nacht verlech Ir ermlin blos
Referenzkorpus Frühneuhochdeutsch 1.0.1 (https://linguistics.rub.de/ref/) 1
F045: Lieder Modernisierter Lesetext
mit trauren ich das vberwind seyd mir die bain vnd arm beslagen sind VOn liebe zwar hab wir vns offt dick laides nicht
erlassen vnd ward die lieb nie recht en
F045-01r,02 trant seyddas ich lig vnmassen geuangen ser In irem band nu stet mein leben krenklich auf der wag
Mit haut vnd här so hat mich got swerlich durch sy geuellet von meiner grossen sünden schein des pin ich vbersnellet sy
geit mir büss vnd senlich pein das ich mein not nicht halb betichten mag Vor ir lig ich gebunden vast mit eysen vnd mit
sail durch manchen grosz
F045-01r,03 en vberlast emphrembt sy mir die gail o herr du kanst wol richten sain die zeit ist hye das du mich
büssest rain Kain weyser man mag sprechen icht er sey dann vnuernunftig das er den weg icht wandern well der Im sol
werden künftig wann die czeit bringt glück vnd vngeuell vnd bschaffen ding fürwar ward nye gewant Des sünders pan die
ist so aubenteurlichen verrichtet mit mange hübschen klügen latz kain maister das voltichtet wann got der yedem sein
gesatz wäglichen misst mit seiner heilgen hand Er eyfert man vnd fröwelein auch alle creatur er wil der liebst gehal
F045-01r,04 den sein In seiner höchsten kur wer das versaumpt des sünd gereyfft er hengt Im nach bys In ain latz
ergreifft Lieb ist ein wort ob allem schatz wer lieb nutzlich volbringet lieb vberwintet alle sach lieb got den herren twinget
das er dem sunder vngemach verwennt vnd geit Im aller freuden trost Lieb susser hort wie hast u mich vnlieplichen
geplendet das ich mit lieb dem nye vergalt der seinen tod volendet durch mich vnd mangen sunder kalt des wart ich hye
In grosser sorgen rost Hett ich mein lieb mit halbem füg got nutzlich nach verzert die ich der frowen zärtlichen trüg die
mir ist also hert so für ich wol an alle sünd o wertlich lieb wie swer sind deine pünt ERst rewt mich ser das ich den hab
so fräuelich erzürnet der mir so lang gebitten hat vnd ich mich nye enthvrnet von meiner grossen missetat des wurden
mir fünf eysny lätz berait Nach seiner ger so viel ich In die zwen mit bayden füssen in ainen mit dem tengken arm mein
daumen müszten büssen ein stahelring den hals erwarb der wurden fünff als ich s vor hab gesait Also hiels mich mein
frow zu fleiss mit manchem hertten druck ach husch der kal
F045-01r,05 ten ermlin weisz vnlieplich was ir smuck was ich Ir klagt meins hertzen laid Ir parmung was mit
klainem trost berait MEin hertz das swindt In meinem leib vnd bricht von grossen sorgen wenn ich bedenck den bittern
tod den dag die nacht den morgen ach we der engestlichen not vnd waysz nicht wo mein arme sel hin fert O maria
kind so ste mir Wolkensteiner bey In nöten damit ich var in deiner huld hilff allen die mich tötten das sy gebüssen hie
Ir schuld die sy an mir begangen haben hert Ich nym es auf mein sterben swer so swer ich s doch genüg das ich der
frowen nye geuer von gantzem hertzen trüg schaid ich also von diser werlt so bitt ich got das sy mein nicht engelt WAch
mentzschlich tyer brauch dein vernunft Ir frowen vnd ouch manne wie bist u gar erphlumsen so In deiner sünden wanne
das du nicht fürchst des herren dro der dir dein leib vnd sel verlihen hat Louff süch In schier es vinstert pald dieweyl
du s macht gesehen vnd sol dich yemand machen los das müsz durch In geschehen Er brach die hell die nye gefros zwar
sein gewalt all müglich sach durchgat Die sunn der man der sterne krantz den plümlin auf der haid den geit er farb vnd
liechten glantz bey mancher ögelwaid sicht man sein wunder michel swer wer nicht geloubn wolt das got nicht wer WEr
habt den himel vnd die erd das wasser grosse staine was pringt den toner sne vnd wind das firmament allaine möcht vns
beteuten gottes kind der seiner mütter vatter ist vnd man In tieffer tymel so freyt er fisch damit sy nicht ertrinken er habt
die vogel In der höh das sy nicht abher sincken er zieret perg vnd tal die löch mit manchem klaid das niemd erdenken
kan Wer nert das wurmlin In der erd das räblin Iunck vnd marb wenn vatter vnd mütter von Im kert vnd fleucht sein
weysse farb das tüt gots herschafft gross vnd lanck sein macht gewan nye end noch anefangk DEr aller frucht mentzsch
tyer vnd vich ein vnderschaid kan geben das eins dem andern nicht geleicht der gnad mir an dem leben vnd weysz die
frawn gütlicher beicht in der gebot man mir zerbricht die schyn An weiplich zucht kompt sy mir selden ymmer ausz den
oren wie sy die barschafft von mir drung sy tüt mich vil betoren vnd das sy als ein zeysel sung zwar meinen schatz den hat
sy pald dahin Was ich sy man der lieben mer die sy ainst an mich lait vnd das sy mir ein eysen swer von meinen füssen
tet vnd liesz die andern dannocht stan damit traib ich sy ferr von mir hindan DAbey so merkh weltliche lieb wie pald sy
hat verpranget wer ich ainst hundert meyl gewesen ir leib hett mich erlanget damit ich wer durch sy genesen nu tüt sy
mir den grösztn vngemach Der baine sterck spannt sy mir hertter In wann einem pferde das ich darauf nicht mag gestän
mit groblichem geuerde so ward ich Ir geuangen man mein wolgetrauen Ir kirchuart vber sach Mein daumen arm darzu
den hals hat sy mir in gesmitt O frow wie bitter ist dein sals sy swecht mir mein gelid erst han ich funden was ich sücht
nu walt sein got der mir den rock gedücht WEnn ich betracht strefflich bedenck den tag durch scharpffs gemüte der
creaturen vnderschaid Ir vbel vnd Ir güte so vind ich ains in solchem klaid des vbel güt nyemt verbessren bösren mag Ich
hab gedacht der slangen houbt da von Johannes schri
F045-01r,06 bet wie In der werlt kain böser frucht sich auf der erden scheibet vil schnöder ist vnweiplich zucht
von ainer schönen bözen frowen plag Man zemet liephart löwen wild den püffel das er zeucht der einem weib die haut ab
fildt vnd sy die tugent fleucht noch künd man sy nicht machen zam ir vble gifft ist aller werlde gram WIrt sy geert so
kan sy nyemt mit hoffart vber wüten ist sy versmächt so tobt Ir müt geleich des meres flüten armt sy an wirden oder an
güt so ist sy doch der boszhait allczeit reich Ein weib entert das paradys des Adam ward geschendet matusalem der starck
Samson geswechet vnd geplen
F045-01r,07 det von weiben dauid Salomon durch frowen sind betrogen fräuelich Aristotiles ein maister gross ein
weib In vber schrait zwar seiner kunst er nicht genoss hoflichen sy In rait küng Alexander mäch
F045-01r,08 tig hön von frowen viel vnd Absolon der schön AIn schön bös weib ist ein gezierter strick ein spies
Referenzkorpus Frühneuhochdeutsch 1.0.1 (https://linguistics.rub.de/ref/) 2
F045: Lieder Modernisierter Lesetext
des hertzen ein falscher freund der ougen want ein lust truglicher smertzen des ward Helyas ferr versant vnd Joseph In
den kärker tieff versmitt Ain heilger leib hiess Sant Johanns baptista ward enthoubet durch weibes rach davor vns crist
behüt ouch ward betoubet geuangen durch eins weibes list der von wolkenstein des hanck er manchen tritt Dorumb so
rat ich Iung vnd alt fliecht bözer weibe glantz bedenckt inwendig Ir gestalt vergifftig ist Ir swantz vnd dient den frumen
freulin rain der lob ich breys vber all kar
F045-01r,09 funkelstain c HÖr kristenhait ich rat dir das mit brüderlichen trewen du hab got lieb für alle ding
es wirt dich nicht gerawuen vnd wiltu das dir wolgeling dein willen ker von irdischem gelust Wer liebe trait ze got von
dem sy kompt daran sy hafftet so wirt der wille pald geschickt das er teglichen trachtet wie er die liebe darzu fickt das
sy nicht werd geferret gotes prust Des schönen glantz der süssen zeit vnd vntraw diser werlt lug hoffart spot hass zoren
neyd götliche liebe nicht melt kain schatz freud gegenwirtiklich begert sy nicht wan gots von himelreich UNsauber scham
der werlt da von ist götlich mynn gescheiden kain schidung zwischen Ir vnd got beschicht nicht von In baiden hoffart
vnkeusch der geitig spot darüber ist sy gantz er
F045-01r,10 haben hoch Mit widerzäm wil sy nicht sehen hören greiffen smecken kain wollust der ir flaisch
F045-01r,11 lich ist den kan sy lieplich decken den leib die werlt des teufels list wirfft sy ze rugk alltzeiten groblich
roch Si twinget barmug michel grosz herabher aus dem tron Ir handwerck ward nye werch genos güt ist Ir taglon wo
sich entzundt der mynne zach gaistlich da schmilzet laid vnd vngemach WEr gaistlich prunst mit arbait lieplich In sein
hertz well stozzen der wach so er dick gern slieff bett barhoubt vasten possen sein hertz bedenck gots leiden tieff auf
baren knyen ouch halt darinn ein mass Fleisch weines tunst teglichen meyd mäszlichen nym die speise das er den hunger
zimlich büss so mag die lieb Ir weyse gaistlich In Im gewürcken süss sein ougen perg das ant
F045-01r,12 litz blaichen lass Den leib mit armüt frost vnd hitz bett närlich auf das stro wie leiden kompt von
gottes witz gedultig sey des fro wann leyden swennt der sünden gall des lig ich wolkensteiner Inn der fall c ICh sich vnd
hör das mancher klagt verderben seines gütes so klag ich newr die Iungen tag verderben freyes mütes wes ich vor zeiten
darInn pflag vnd klain emphand do mich die erden trüg Mit kranker stör houbt rugk vnd bain hend füss das alder meldet
was ich verfräuelt hab an not her leib den mütwill geldet mit blaicher farb vnd ougen rot gerumpffen graw ewr sprüng
sind worden klüg Mir swert hertz müt zung vnd die tritt gebogen ist mein gangk das zittren swecht mir all gelid owe
ist mein gesangk dasselb quientier ich tag vnd nacht mein tenor ist mit rümpffen wol bedacht AIn krauss weyss har von
löcken dick hett ainst mein houbt bedecket dasselb plasnyert sich swartz vnd graw von schilden kal durch schöcket mein
rotter mund wil werden plaw darumb was ich der lieben wider zäm Plöd vngeuar sind mir die zend vnd slawnt mir nicht
ze kewen vnd het ich aller werlde güt ich künd ir nicht vernewen noch kouffen einen freyen müt es wider für mir dann in
slaffes träm Mein ringen springen louffen snell hat einen wider sturtz für singen hüst ich durch die kel der autem ist mir
kurtz vnd gieng mir not der külen erd seyd ich bin wordn swach vnd schier vnwerd ACh iüngelingk bey dem nym war
tröst dich nit deiner schöne gered noch sterck halt dich embor mit gaistlichem gedöne wer du yetzund bist der was ich
vor kompst du zu mir dein güt tat rewt dich nicht Für alle dingk solt ich yetz leben got zu wolgeuallen mit vasten betten
kirch
F045-01r,13 engän auf knyen venien vallen so mag ich kainem bey bestän seyd mir der leib von alder ist enwicht
Für ainen siech ich alltzeit vier vnd hör durch groben stain die kindlin spotten mein nu schier darzü die freulin rain mit
anewitz ich das verschuld Iunck man vnd weib versaumt nicht gottes huld ICh spür ain tyer mit füssen brait gar scharpff
sind Im die horen das wil mich tretten In die erd vnd stöszlichen durch boren den slund so hat es gen mir kert als ob ich
Im für hunger sey beschert Vnd nahet schier dem hertzen mein in befündlichem getöte dem tyer ich nicht geweichen
mag owe der groszen nöte seyd all mein Iar zu einem tag geschübert sein die ich ye hab verzert Ich bin erfor
F045-01r,14 dert an den tantz do mir geweiset würt all meiner sünd ein grosser krantz der rechnung mir ge
F045-01r,15 bürt doch wil etz got der ainig man so wirt mir pald ein strich da durch getan ERst deucht mich
wol solt ich newr leben eines Iares lenge vernunftiklich in diser welt so wolt ich manchen enge mein schuld mit klainem
widergelt der ich laider gross von stund bezalen müss Darumb ist vol das hertzen mein von engestlichen sorgen vnd ist
der tod die mynst gezalt o sel wo bistu morgen wer ist dein tröstlich vfenthalt wenn du verraiten solt mit haisser buss O
kinder freund gesellen rain wo ist ewr hilff vnd rat Ir nempt das güt lat mich allain hin varen in das bad da alle müntz hat
klainen werd newr güte werck ob ich der hett gemert Allmächtikait an anefangk noch end bys mein gelaite durch all dein
barmung göttlich gross das mich nicht vber raite der lucifer vnd sein genos damit ich werd enzuckt der helle slauch Maria
mayd erman dein liebes kind des groszen leiden seyt er all cristan hat erlost so well mich ouch nicht meyden vnd durch
sein marter werd getrost wenn mir die sel fleusst von des leibes drouch O welt nu gib mir deinen lon trag hin vergisz
mein bald hett ich dem herren fur dich schon ge
F045-01r,16 dient In wildem wald so für ich wol die rechten far got schepffer leucht mir Wolkensteiner klar c
LOblicher got gewaltiklicher küng der himel tröne ich man dich alles das ich kan ver
F045-01r,17 nym mein kranks gedöne dein willen lasz an mir ergan also das ich nicht fliesz dein ewigs reich Nach
deim gebot gedultiklich ich leiden wil zu eren der bitter marter so du laid gedultiklichen geren vmb vnser freud vnd
sälikait die weylent was ver
F045-01r,18 loren ewikleich Ich bin vmb fangen mit der wat darInn ich büszen sol herr das geschicht nach deinem
rat zwar das vernym ich wol des seyst gelobt durchleuchtig klar nach deim begeren bin ich willig zwar TRaut selig weib
Referenzkorpus Frühneuhochdeutsch 1.0.1 (https://linguistics.rub.de/ref/) 3
F045: Lieder Modernisierter Lesetext
keuschliche mayd frow mütter gottes kinde der vns durch dich all hat erloszt von hellischem gesinde den nym zu hilff vnd
gib mir trost damit ich nicht verzag in meiner not O swacher leib sündiger balg der wirt hat dich emphangen ich fürcht
er well bezalet sein was du ye hast begangen mit deiner grossen sünden schein er fordert dich gib mir das bettenbrot O
hertz hastu ye süss erkant da nym das fawer für bistus zu freuden ye gewant da wider trawren spür also slach ains gein
andern ab wirdiger got wie köstlich sind dein gab DEr sorgen raiff hat meinen leib zesamen vest gebunden von sorgen
gross mein hertz geswillt forcht sorg die hab ich funden durch sorg mein houbt gentzlich erschillt grauszliche sorg mir
dick den slauf erwert Mit vmbeswaiff vier mauern dick mein trauren hand verslozzen O lange nacht ellender tag ewr zeit
ist gar verdrozzen vil mancher schrick kompt mir zu klag dem laider hilff von mir wirt klain beschert Gen diser werlt hab
ich die angst verschuldet sicher klain newr vmb den got der mich vor langst beschüff von Wolkenstein der sey mein trost
vnd auf
F045-01r,19 enthalt O fellenberg wie ist dein freud so kalt Nota dise vor geschriben syben lieder singent sich In der
ersten weyse des anefangs der da sich mit worten Also an hebet Ain anefangk an göttlich forcht c DU armer mentzsch las
dich dein sünd hie rewuen ser O hailger gaist gib vns deins heiligen vatters ler das ich bedenck ein klain die macht vnd
wirdig er In meim gesangk von got dem nicht geleichet Newn kör der engel die loben got an vnderlast In lobt die sunn
der man vnd aller sterne glast In lobt der himel der alles wesen vmbe tast vnd was dorInn regniert sein namen reichet
Perg vnd ouch tal des voglin schal der visch Im wag all würm vnd tyer geloubet mir was ich ew sag laub gras geuild das
wasser wild die nacht der tag erkennt vnd lobt got dem der teufel weichet SEyd wir nu hören aus aller maister kunft
behend das yetz geschefft In seinem wesen got erkent des hat sich mancher herter stain enzway entrennt do er emphand
seins schepffers not vnd sterben Vil frucht auf erd vnd die doch vnenpfintlich ist noch ert sy got durch hübsch geplüt
vnd kennet crist ein yetzs gewächs nach seiner zeit als Im die frist ist auf gesatzt von got sein frucht zu erwerben Das alle
kunst mit reichem gunst ein mentzsch besäsz der minsten blum vnd wer sein rüm noch ainszt so räsz möcht er nicht
gantz nach Irem glantz natürlich häsz posnieren schon solt er des leibs werderben NU alle creatur die got beschaffen hat
sy sind In wasser In wind oder auf der erden phat ye danck
F045-01r,20 per ist dem herren In der maiestat newr vmb die gnad das er sy hat formieret Ach tummer mentzsch
wie ist dein hertz dann gar so wild seyd du wol waiszt das dich got nach Im hat gebildt vnd dir verlihen hat sein grosse
gnad so milt gar manigualtiklichen vntzelieret Er hat dir geben leib vnd leben sel vernunfft dir dient die erd fewr wasser
wirdiklicher luft all tier wild zam der früchte tam aus tieffer grufft ist dir als vnderteniklich gezieret DEr wolken krafft
das firmament mit klarem schein vnd all die freud als sy zu himel mag gesein mentzsch die genad von got volgt all dem
dinste dein dannocht well wir In denklich nicht erkennen Mit seinem leib hat er vns aus der hell erlost des sich der lucifer
daselben vbel trost noch wirt sein heiliger nam mit sweren dick beroszt von manchem man der ich ew vil wolt nennen
Ach adams kind wie ist so plind dein swacher müt das du nicht kenst vnd vber nenst dein herren güt der dich mag
nemen geben haisser helle glüt vnd alle freud mag er dir pald entrennen O Heilger crist seyt das dein macht ist vngezalt
so wundert mich ob allem wunder manigualt das wir nicht fürchten ser dein zorniklich gestalt vnd grosze plag die du vns
macht beweysen Des frewt sich manger gaist der dort verstossen ward von höch der himel hrab zu tal vmb sein hoch
F045-01r,21 fart die vns vorlaiten teglich In den sünden gart von irem rat waysz ich nicht lobs zu breysen Weib vnd
ouch man ir schowet an ewr missetat snell büszt ewr sünd vnd nicht enzünt euch von dem rat der böse wicht mänlichen
vicht got frü vnd spat den nym zu hilff für stahel vnd für eysen O Welt O welt ein freud der kranken mauer wie swer du
bist dein lon der wirt mir sauer seyd du vff mich gevallen hast vnd druckst mich auf die erden Weltliche freud ein tüch
von bitterm ende wer dich recht kant der koufft dich nicht behende wil er icht wesen fremder gast gen manger frowen
werden Was hilfft mich das ich manig nacht In grossen freuden han gewacht In dreutzehenthalben Iaren nu müsz ich
wachen seuftzen zittren ellentlich all heilgen güt die engel In dem himelrich man ich das sy mir helffen vast mein laid zu
güt erarnen WAs hilft mich nu mein raysen fremder lande in manig küngkrich das mir ist bekande was hilft mein tichten
vnd gesangk von manger küngin schöne Was hilfft mich manig klüg
F045-01r,22 hait fremder synne seyd ich bin worden gar zu einem kinde vnd mir entweckt mang swer ge
F045-01r,23 danck vil zäherlicher döne Was hilfft mich silber oder gold seyd ich mir selber selden hold mag werden
wol von hertzen das mich der werlde schein so gar betrogen hat Ach starcker got In kraft der heilgen Trinitat kom mir
mit deiner hilffe fang In seniklichem schmertzen AIn yeder mentzsch der lasz sich nicht belangen nach freuden gross
damit er werd vmb fangen fürwar ich mag sein bürge wesen das end wirt im gar bitter Hatt einer güt zwar des bedarff
er hüten ye grösser er ye merer toben vnd wüten der Neithart liesz eim nicht ein fesen köm newr ein vngewitter Ich
sprich es wol auf meinen aid ye grösser lieb ye merer laid kompt von den schönen frowen seyd lieb vnd laid mit freuden
trauren ist gemengt vnd zeit vnd weyl ain senlich schaiden da verhengt wie mag das end frölich genesen das möcht ein
yeder schowen ISt ainer Iunck schon mütig hoher gaile der ander starck gerad an alle maile der dritte weys er wirt ein
kind kompt er zu verren tagen Manig zier vnd lust wolt ich noch vil erdencken das sich der mentzsch erfrewt noch müss
erkrenken wenn er der langen Iar emphindt erst tüt es sich gesagen Seyd vns In diser kranken zeit all werltlich freud
newr pringet laid vnd süsz ein sauer ende vnd aller lust auf erd die leng verdriessen pringt so wundert mich worumb der
mentzsch nach freuden ringt offt weiser man wie wirstu plind in aller kunst behende ACh lieber freund werlich ich wolt
vns raten möcht wir aus disen swachen listen waten der wir natürlich hie begern vnd beten got den reichen Das er vns
wolt vergeben vnser sünde vnd vnser hertz In seiner lieb erzünde So möcht wir wol mit güten eren eim yeden fürsten glei
Referenzkorpus Frühneuhochdeutsch 1.0.1 (https://linguistics.rub.de/ref/) 4
F045: Lieder Modernisierter Lesetext
F045-01r,24 chen Nu vnser leib ergenklich ist vnd haben weder zeit noch frist das wir vns müssen schaiden von
allen lusten freuden güt vnd eren gros vnd vns nicht volgt wann vnsre güte werck gar blos O hailger gaist welst vns
verkeren vnd alle sund erlaiden WEnn ich mein krank vernunft nerlichen sunder vnd vast bedenck der tummen welde
wunder der ich ein tail eruaren han gesehen vnd gehöret So wundert mich vor allem nicht so sere das ich mein zeit newr
lenck nach güt vnd ere vnd dabey nye kain rü gewan der synn bin ich bedoret Ich wais wol das noch kompt die stund
vnd het ich aller werlde grund dorumb geb ich sey geren das ich nach gottes willen leben solt ein Iar der ich vil manches
laider vppiklichen zwar in sünden nye wolt wider stän so müsz ich sein emberen ICh hör das man vil manchen weysen
nennet das er der werlde curss ein klain erkennet vnd darauf legt tegleichen fleys wie er des werd gehewer So maynt er
dann derselbig hübsch geselle das Im nicht schad noch schell kain vngeuelle er müg verkeren swartz In weys das wer eim
esel tewer Er kan sich stellen marterlich vnd maynt das Im nyemand geleich solt er es halt verkouffen er geb es vmb ein
schilling sicher näher nicht er zeucht sein wan zu torhait als petrarcha spricht in aller werlt der toren breys kan nyemt
mit zal erlouffen MAn list vnd sagt vns vil von alden Iaren was wunderzaichen darInn sind erfaren seyd das die werlt
beschaffen ist von got dem aller höchsten Man vindt ouch noch derselben wunder gleichen die got verhengt den armen
vnd den reichen babst fürsten herren den ir list vor vnual nit mag trösten Wer hochber klimbt an wider hab wer mag des
icht vellt er herab liesz sich In der mitt benügen also das er sein zeit von got nicht feyeren las was hilft ein man der vil
bedenckt newr ausz der mass wil es von got nicht haben frist wie mag es sich dann fügen IN hoffnung smertz in forchten
vnd in freuden vertreib wir zeit da von mag ich nicht geuden seyd das all sach zu diser werlt kain wesen stet befleusset
Vnd sich das güt zu argem bald verwandelt vnd arg zu gütem selden wider handelt yedoch das sich mit bitterm gelt das
end strenklich besleusset Hie ist gewesen hie ist nicht falsch vntrew böse zuuersicht wir gen einander tragen kind vatter
mütter swester brüder all geleich möcht wir mit liegen triegen In das himelreich so wer es vns ein eben veld den Iamer
wil ich klagen SIch mancher sent nach grosser kurtzeweile Im wer ze tün fund ers in kouffes eyle herwiderumb all seinen
schatz den solt er darumb geben Die werlt tracht wie sy güt vnd er reysze vnd geit dorub köstlichen hort mit fleisse das sy
Ir zeit an wider satz verzert mit swachem leben Gedenck ein mentzsch mit aigenschafft geburd vnd end was snöder krafft
wir haben vnd gewinen wenn wir dort ligen zannen als die affen tier küng kayser hertzog grafen all geleichen mir hat
yemant güts dann für gehatzt an zwifel wir das vinden ICh mayn das weder In wasser oder auf lande nicht leb kain wilder
tier der es erkande wann newr ein teglich grober mentzsch dem als sein tün geuallet Ein vich begert nicht mer wann es
verbrauchet nach seiner art natürlichen verslauchet so tü wir gleich der wetter gens die teglich wasser snallet Kain tier
bitt seins geleichen tod ains hilfft dem andern In der not e das ein grober tralle lit ellend armüt als vil mancher weiser tüt
er lies ee all sein freund hie sterben vmb das güt ob Im da von wurd sein gedens damit er lebt In schalle FReund wiltu
weysshait tugent an dich breysen das la dich ellend armüt vnder weysen dein wilde mag wol werden zam bistus von gütem
stame Diemütikait vnd erenst selden meyde las hof
F045-01r,25 fart bys gedultig leb an neyde so werden all dein veinde lam dort In der helle flame Frid trag In deines
hertzen grund das du von rach icht werst enzunt wenig red ein nutzes sweigen los frag wes du von güten sachen yerre
gast traw nicht der werlt Ir wandel tün ist newr ein plast hoffnung zu got dich nicht enscham so mag dir freude naygen
Nota diss ob geschriben lied Wenn ich mein kranck vernunfft singet sich Inn der weyse O welt o welt c O Snöde werlt
wie lang ich leib vnd güt In dir vor slisse so vind ich dich newr itel swach mit wort werkh vnd geperde der vntrew bistu
also vol das ich das ort noch end begreiffen kan Falsch bösen gelt fürstu luglich truglichen gar zu flisse mit mü vnd arbait
vngemach vnd groblichem geuerde so ringstu nach der helle hal das klagt Ir tumen frowen vnd ouch man Teglichen stick
wir tag vnd nacht nach güt vnd werltlich er wirt vnser will dar Inn wolbracht so hab wir doch nicht mer newr klaine speis
vnd swachs gewand vnd was wir güts by dem han für gesant Vil mancher spricht in rechter trew sol ich In allczeit vinden
mit leib vnd güt zu meim gebot vest ewiklichen stete köm ich mit armüt in sein haus er wolt ich wer ein fuxs In einem
hag Klain zuuersicht wir haben söllen zu des adams kindern newr dienen aim der haisset got die werlt fürt vngeräte darab
so nym dir einen graus vnd hoff zu dem der dir gehelffen mag Ach mir erbarmt manger güter man vnd ich mir selber
ouch der da nit recht bedenken kan wie gar es ist ein rouch der werlde dienst mit grosser not was ist der lon wenn man
spricht er ist tod Kain ermer vich vnder allen tieren kund ich nye eruaren newr eines haisst ein hofeman der geit sich
gar für aigen dem herren sein vmb klainen sold das tet ein esel nicht vnd wer er frey Reit slach vnd stich zuck rowb vnd
brenn den mentzschen tü nicht sparen nym ross vnd wagen henn vnd han gen nyemant tü dich naigen gedenck dein herr
der werd dir hold wen er von dir sicht sölche stampaney Du ste vor Im tritt hinden nach vnd kapff den langen tag ist er
ein fürst für In so gach das er dich sehen mag sprech er zu dir ein freuntlich wort das nemst du für des himel fürsten
hort IR vogelein vnd andre tier bayde wilde vnd die zamen Ir traget rechte liebe gar geleich kiest sein ge
F045-01r,26 leichen gemahel sein gemähelein In nöten sy bey ainander bleiben stän Die freunde mein solt Ich vor
in erkrumben vnd erlamen e das mir ainer gäb sein nar vnd solt mich domit reichen zu meim gesunt an mailes pein ich
müszt vor Im ee als der sne zergän Des mentzschen lieb wer gar enwicht die ains dem andern tüt hett wir der gab nit
zuuersicht vnd hoffnung vmb das güt mein aigen kind gewunn vor driesz wesst es die leng von mir nicht seinen geniess
UNd solt ich mir erwünschen gar nach meines hertzen freude ein leben selber wie ich wolt mit hilff aller maister synne
so künd ichs doch bedencken nicht oder ich müszt die leng vordriessen darInn han Was hilfft mein gier zu grossem güt
vnd nach der eren gewde was hilfft mich silber oder gold was hilfft der frowen mynne seyd werltlich freud pald ist enwicht
vnd wais gar wol das ich schier müsz daruon Turnier vnd stich louff tantz vnd spring auf einem weytten platz mach kurtz
Referenzkorpus Frühneuhochdeutsch 1.0.1 (https://linguistics.rub.de/ref/) 5
F045: Lieder Modernisierter Lesetext
F045-01r,27 weil vil treib hoflich ding verdrä dich als ein katz vnd wenn der schimpf all da ergat gee wider dar so
vindst ein öde stat ACh freunt gesell du zweifel nicht was ich dir hie wil sagen dien got von gantzem hertzen dein lasz
dir die werlt nicht smecken ausz irem lust mach dir ein spot so hastu freude hye vnd dort genüg Kain vngeuell las dich
bekümern das dich mach verzagen kain trübsail las dir pringen pein ob leiden dich wil wecken das ist ein sunder gnad
von got dieselbig gnad zuckt dir der helle lüg Wer sich den zoren binden lat der gleicht sich einem vich vnd dem got hye
verlihen hat fünf synn ver
F045-01r,28 nünftiklich das ist die höchste wirdikait wer weyslich vicht in widerwertikait MIch wundert ser das
wir auf diser werlt so vil entpawen vnd sehen wol wie es ergät wo sind mein freund gesellen wo sein mein eldern vodern
hin wo sein wir all newr vber hundert Iar Mich wundert mer das ich mich nye kund mässen meiner frowen die mich so
lang betrogen hat mit grossem vngeuellen mich hat geplennt mein tummer syn vnd nye bekant das sy mir was gevar Wir
pawen hoch auf einen tant an heusern vesten zier vnd tät doch gar ein slechte wand die lenger werdt dann wir volg brüder
swester arm vnd reich paw dort ein floss das dich werdt ewikleich IN frankereich yspanien Arrigun Castilie Engelant
Tennmarckh Sweden Behem vngern dort In pullen und Afferen In Cyppern vnd Cecilie In portugal Granaten Soldans
kron Die sechzehen kunigreich hab ich vmb faren vnd versücht bys das ich vand mit treuen newr ein stäten hort der wil
mich trew geweren vmb meinen dienst an zweifels we mag ich Ir newr zu willen leben schon Doch hab ich trost ob ich
Ir huld verlur oder iren sun das sys nit räch nach meiner schuld als ander frowen tün vnd sey dorInn genedig mir bys
das ich wider zäm Ir freundschaft schier KAin schöner weib nye mentzsch gesach mit ougen zwar vnd wer sy kent der
müsz mir des verschulde iehen an ir ist nicht verhönet ir amplick prehent als die sunn liecht öglin klar vnd einen roten
mund Wie möcht mein leib nu trawrig sein wen ich gedenck von wort zu end das ich die rain sol ane sehen vor mir
köstlich gekrönet ir zarter leib geit freud vnd wun vnd wer ich siech sy macht mich schier gesund Zwar ich gewun sein
kain verdriesz möcht ich Irs ab erkosen das sy mich In Iern garten liesz do sy swantzt durch die rosen vnd wurd mir do
ein krentzlin grün von Irem gunst so wer ich freuden kün VIer künigin verkrönt von den mir eren vil beschehen ist der
ich fürwar nye wirdig ward vnd man
F045-01r,29 che fürstin schöne die mich zu schallen mit ir bat wenn ich mein danck vol bracht auf einem knye Als
ichs besynn so ist mein frow hoch für sy alle mit klügem list geworcht nach adeleicher art das mentzsch nye süsser döne
auf kainer zung vernomen hat wen sy Ir stym ye freuntlich hören lye Sy dempft die gantzen musica mit groszer resonantz
die recht mensur apposita all noten hol vnd gantz lat sy erzittren durch Ir kel das es erklingt in meines hertzen sel VNd
wer parys venedigk Bruck Thomasch vnd die trippel in Barbarey mit berlin gold als vber streut vnd Jenau vol karfunkel
vnd persolon mit dyamant vnd mumpoliers vol aller maister kunst Dennoch wer sys die disen schatz swer vber wäg mit
eren frey die mich zu mancher stund erfreut wo ich In trauren tunckel durch tausent maschen bin verwant so loszt sy
mich aus mangem tieffen runst An tadel rain diemütiklich mit aller tugenthait In allem wandel züchtiklich so herscht die
schöne mayd vmb trauren geb ich nicht ein stro wil sy mir wol so fürcht ich nyemands dro ACh frowen schar es wer wol
tzeit ein vrlob solt ich von ew han ewr leib betreugt mich also ser mein trost ist euch vnmere mein dienst der loufft newr
hinden nach seyt mir die weysz durch braunen bart auf dringt Ich hoff die klar die zart die rain die minikliche wol getan
wil an mir halten weip
F045-01r,30 lich er ob ich sy nicht beswäre vnd wennt mir lieplich vngemach dieselbig lieb mich alltzeit billeich
zwingt Ir kayser künig hertzog freyen dinstman wer sey sein darüber wil ich geuden greyen mit der frowen mein vnd die
ir trew an mir nicht bricht ob ich Ir dien mit williklicher phlicht Nota diss vor geschriben lied In frankereich singet sich
Inn der melodey O snöde werlt c WEr ist die da durch leuchtet für aller sunnen glantz Vnd keüklichen durch feuchtet
vns den verdorten krantz Wer ist die vor an dem rayen fürt den tantz Vnd dem vil zarten mayen pringt seinen phlantz Ein
edle Iunckfrow klar die zwar fürwar ein sun ge
F045-01r,31 bar der keuschlich ain Ir vatter was mäglichen rain sy des genas selb dreyen freyen vnitas da von wir
sein getröszt erlöszt von scharpffer helle gier WEr kan die magt vol zieren nach adeleicher art auf erd kain lieber dieren
zwar nye geboren wart ey du traut minikliche keu
F045-01v,01 sche creatur dein klarheit glentzet an ge
F045-01v,02 teusche vber alle figur recht als der liecht rubein an pein pringt schein durchsichtig vein sein vndertan
in goldes runst der eren van mit vollem gunst triuallen schallen sunder plunst so wil ich von der zarten warten gnaden
schier WEr ist die ros an doren do von man list vnd sagt vnd die den grossen zoren all vber rugke tragt wenn sy vns
an dem iungsten tage machet los aus manigualtiklicher klage michel gross wem denn der schossen sail an mail mit hail
schon wirt zu tail ain drum der hat dich frow erkant der helle phat wirt im entrant ey klare ware schildes rant erbrich des
tiefels sper sein ger versetz Im iunckfrow zier Amen DEr may mit lieber zal die erd bedecket vberal pühel eben berg vnd
tal ausz süssen voglin schal erklingen singen hohen hal galander lerchen droschel die nachtigal der gauch fleucht hinden
hin nach zu grossem vngemach klainen vo
F045-01v,03 gelin gogelreich höret wie er sprach cu cu cu cu cu cu den zins gib mir den wil ich han von dir der
hunger macht lunger mir den magen schyr Ach ellend nu wellent sol ich so sprach das klaine vich küngel zeysel mays
lerch nu komen wir singen oci vnd tu ich tu ich tu ich tu ich oci oci oci oci oci oci fi fideli fideli fideli fi ci cieriri ci ci
cieriri ci ri ciwigk cidiwigk fici fici so sang der gauch newr kawa wa cu cu Raco so sprach der rab zwar ich sing ouch
wol vol müss ich sein das singen mein scheub ein herein vol sein liri liri liri liri liri liri lon so sang die lerch so sang die
Referenzkorpus Frühneuhochdeutsch 1.0.1 (https://linguistics.rub.de/ref/) 6
F045: Lieder Modernisierter Lesetext
lerch so sang die lerch ich sing hel ein droschelin ich sing hel ein droschelin ich sing hel ein droschelin das in dem wald
erklinget ir lierent zierent gracket vnd wacket hin vnd her recht als vnser pfarer zidiwick zidiwick zidiwick zifiago zifiago
zifiago nachtigall dieselb mit irem gesangk behüb den gral c tan c ACh senliches leiden meiden neyden schaiden das tüt
we besser wer versun
F045-01v,04 ken In dem see zart minikliches weib dein leib mich schreibt vnd treibt gen Josophat hertz müt syn
gedanck ist worden mat es schaidt der tod ob mir dein gnad nicht helffen wil auss grosser not mein angst ich dir verhil
dein mündlin rot hat mir so schier mein gier er
F045-01v,05 wecket vil des wart ich genaden an dem zyl MEin hertz In Iamer vicht erbricht bericht vnd slicht den
kummer Io frow schidlicher freuntschafft wart ich so recht als der delephin wenn In der syn fürt hin zu wages grund vor
dem sturm vnd darnach wirt enzunt von sunnen glast die Im erkückt all sein gemüt hertzlieb halt vast durch all dein
weiplich güt lass deinen gast nicht sterben serben werben in vnfrüt In ellenden pein ich tob vnd wüt MEin houbt das
ist beklait mit waffen slauffen straffen die natur das mich twingt ain stund für tausent vr wenn ich mein laid betracht
die nacht so wacht mein macht mit klainer krafft vnd ich freuden gantz wird sigehaft mich nyemand tröst vnd ist mein
leiden sicher gross mein hertz das wirt geröscht mit manchem seufften stoss Ach we wann wirt erlöst mein trauren tauren
lauren negt vnd pösst damit ich der synn wird gar emblösst WOlauff gesell wer iagen well engagent Im kain vngeuell wart
vnuerkart so pringst u vil wild In mart los freud zwar dein stymm ich geud ich hör lieb vnd trost der mich dick erlost
aufs verhangem rost hetz zü es ist noch für Jagt nach Ir trauten hundes kind ew schenck richt ob stät vnd wenck zw by
will vnd harr der vart bist us ein narr krays vmb süch wider dar nach trüb das wild ist müd WOlauff gesell wer iagen well
wiss das er sein netz recht stell psetz die hohen wart Los zü hin all mit laut vnd schall das es den forstern wol geuall
perg vnd tal nu kall blaus ab der klingen das vns müss wol gelingen Hin loufft die stoltzen hind Wart wunn vnd hail lass
nicht von dem sail so machst u wild wolfail vertritt die alten spür nicht lass für gewd vnd meld mit willenkür Se lapp
setz von rügg vnd trapp her loufft gail vnd gsund still ir lieben hund danck so hab ewr mund hin rück heng nach gelück
heuch heuch heuch heuch hoch hauch vnd Ju schenck richt ob stät vnd wenck zu wy wyll vnd harr der vart bist us ein
nar krays vmb süch wider dar nach trüb das wild ist müd Jagt nach Ir trauten hundes kind Ju schenck c FRölich zärtlich
lieplich vnd klärlich lustlich stille leyse in senffter süsser keuscher sainer weyse wach du minikliches schönes weib reck
streck breys dein zarten stoltzen leib Sleuss auf dein vil liechte öglin klar taugenlich nym war wie sich verschart der sterne
gart Inn der schönen hayttren klaren sunne glantz wol auff zu dem tantz machen einen schönen krantz von schawnen
prawnen plawen grawen gel rot weyss viol plümlin sprantz LÄüntzlot müntzlot klüntzlot vnd zysplot wysplot freuntlich
sprachen aufs waidelichen güten rainen sachen sol dein pösschelochter rotter mund der ser mein hertz lieplich hat erzunt
Vnd mich für
F045-01v,06 war tausent mal erweckt freuntlichen erschreckt auss slauffes träm so ich ergäm ain so wolgezierte
rotte enge spalt lächerlich gestalt zendlin weyss dorIn gezalt trielisch mielisch vöslocht röslocht hel zu vleiss waidelich
gemalt WOlt sy solt sy tät sy vnd käm sy näm sy meinem hertzen den senikleichen grossen hertten smertzen vnd ein
brüstlin weyss darauff gedruckt secht slecht so wer mein trauren gar verruckt Wie möcht ein zart seuberliche diern
lustlicher geziern das hertze mein an argen pein mit so wunni
F045-01v,07 klichem zarten rainen lust mund mündlin gekusst zung an zünglin brüstlin an brust bauch an
beuchlin rauch an reuchlin snel zu fleiss allzeit frisch getusst FROlich geschray so well wir machen lachen swachen den
zwar der vns nicht geuellt Iunckfrow sind die ayr noch gar gezellt so loufft ir zieren held vnd esst sy vngeschellt frow Gelt
trag her des weines kelt So schon sprach des mayers dieren all nyden auff der banck mach lanck geselle mein hab ymmer
danck dein gesangk vnd getranck vnd süsser winckenwanck pringt mir freuden vil Smutz sprach mein frowe nu welcher
fidelt mir newr auf meinem saittenspil das tün ich haintzel vnd Jäckel damit hüb sich ain gäggel do sprach sy snäggel owe
haintz magst u nymmer so kom Jäckline trauter socie ler mich das ABC vnd tü mir doch nicht we te venite WES mich
mein bül ye hat erfrewt das han ich seyder wol verdewt mit mangem vngefegten rost den ich durch Iren willen kost vnd
ist das laider ane zal gelückes hab ich klainen val seyd das sy mich mit grossem qual hieng mit den füssen lieplich an ain
stange An andern grossen vberlast den mich ir lieb hat an getast sol ich Ir dorumb dancken vast des müst sy von mir
warten eben lange Von ir ich dol zu vngern wol der kinder vol genant mit siben füssen die tretten mich vnd yetten mich
vnd knetten mich vnd fretten mich das ich mein sünd mächt büssen ZU prespurg vor dem ofenloch ich vnd der Ebsser
hetten rät zwar schüren haitzen kund ich doch das ich den künig fürher iagt ich meldt mich das er es ersach er sprach
zu mir dein vngemach leidst du von der die an dir brach dorumb das dir die saitten nymmer klungen Ich antwurt Im
an als geuer hett ich gehabt ein peutel swer Als ewer genad vernempt die mär von meiner frowen wer mir bas gelungen
Repeticio ut sup ICh hoff mein sach möcht werden güt liess hertzog fridrich seinen strauss wie er desselben nicht en
F045-01v,08 tüt so ist dem schimpff der bodem auss Segs tausent guldin wil er han die bülschaft käm mich sawer
an do sys verbott hett ichs gelän so törfft mein rugg yetz gen der banck nicht krachen In vngerlant die lange nacht da man
die küss aufs sätteln macht dorumb ain ieder mynner tracht damit er bül das er des schimpfs müg glachen TRöstlicher
hort wer tröstet mich hertz lieb wie lang sol ich dein wesen an dein fremdikait mir pringet pein vnd betrübet ser ich
ger gnad mit hilff vnd rat In kurtzer frist Gesell geluck freud wunn vnd hail begierlich zeit vertreib ich nacht vnd tag vil
manger hertter seufftenstoss mein hertz ser bekrenckt nicht wenckt vnzweifenlichen gar stätiklich In güt Dein posschotz
mündlin freuden pringt dein zendlin zwingt wem da gelingt derselb muglicher singt mein hertz das wil vnd mag an dich
Referenzkorpus Frühneuhochdeutsch 1.0.1 (https://linguistics.rub.de/ref/) 7
F045: Lieder Modernisierter Lesetext
nicht genesen zu geuallen dir dorumb bist us mir erwellt minikliches weib In eren gunst Mein hertz das prüfft vil offt
vnd dick das seltzam blick pringt freunt
F045-01v,09 lich schrick in der lieben strick frow deine drewch vnd netz haben mich vmb fangen vnd vergernet
gantz nyemand kan erlösen mich newr dein stoltzer leib an tadel frey FRölich das tün ich mein ausserwelter man so bys
gewaltig mein ye lenger ye mer ich dein frü vnd spat wann du es werlich bist Freuntlich ane mail ich dir wünschlich
betracht An freu
F045-01v,10 den sey es bloss der vns verdenck das sol werden wär vor arg werst du s behüt Newr dein allain ich
mayn mein ayn all freuntschafft gross vnd klain billich sol ich gantzer trewe dir dancken schir fro gezellt ich pflig teglich
stäter mynne runst Von rechter gier ist mir als dir in grosser freuden zier treulich solt u von mir warten lieber schantz
wuniklich mich dich halt der eren krey AIN mentzsch von achzehen Jaren klüg das hat mir all mein freud geswaigt dem
kund ich nye entwynnen gnüg seyd mir ein oug sein wandel zaigt An vnderlass hab ich kain rü mich zwingt Ir mündlin
spat vnd frü das sich als lieplich auff vnd zu mit worten süss kan lencken Wie ferr ich bin mir nahet schir ir rains gesicht
durch alle land Ir zärtlich blick vmb fahent mir mein hertz In rechter lieb bekannt Ach got vnd wesst sy mein gedanckh
wenn ich vor Ir senlichen kranck hertt stän vnd tar In kainem wanck desgeleichen rencken Weiplicher weib mentzsch nye
gesach so liederlich an tadels punt Ir schön gepärd tüt mir vnge
F045-01v,11 mach von höch der schaittel vber ab den grund wenn ich bedenck so gar die mass kürtz leng smal
brait zwar tün vnd lass wer möcht der lieben sein gehass O wolt sy mich bedencken MEin bül laisst mir gesellschafft
zwar recht als die monat tünt dem Iar von ersten yenner ich nicht spar der mich dick keltet vnd erfröret Zu yedem hat
sy sich verphlicht mit müt vnd ouch mit angesicht der hornung lat michs liegen nicht des freud der winter hat erstöret
c Sy macht mich siech dick offt gesund mit lieb vnd laid zu manger stund das macht der mertz der Irs tüt kund als ich
von ärtzten han gehöret Gelück ist güt für vngeuell wann ich wen ich sey güt gesell so tüt sy gleich als der abrell halb hye
vnd dort ist sy betoret c ZWar sy ist hübsch vnd wolgetan das erbt sy von dem mayen an des gelückes ich ir zeittlich gan
darnach vnd sy mich fröwen tüt Ir har ir mund ir wenglin vein ir öglin klar als der rubein dem geit der Junius liechten
schein mit seiner krafft in hübschem plüt Der Julius hat seinen fleiss gelegt auf ir brüstlin weyss ir ermlin blanck Ir
hendlin gleiss recht als das silber In der glüt Si ist ain waideliche diern gedrät sinbel recht als die biern die vns der Augst
kan fürher ziern mit luft vnd ouch mit güttern müt SI tüt geleich dem september der ist ein tail ouch mit geuer dorumb
das er macht lass vnd swer die leut an müt vnd ouch an macht Des bin ich worden von ir Inn das sy mich lat auff irem
synn ich hoff der october mir pring gelück als er vor offt hat bracht Wol in das haus als du ouch mir mein hertze vol damit
mein gier erfüllet werd von irer zier der November ist wol besacht Mit mangerlay des man sich nert syd sy hat yeder zeit
ain geferrt so wirt mir klain von Ir beschert kalt ist december tag vnd nacht SOLt ich von sorgen werden greys vnd nach
dem schaden klüg vnd weys des danck ich meines bülen breys den sy mir hat gemessen Der ich zu willen ainmal trüg ein
guldin kettenlin gefüg haimlich am arm verslozzen klüg des hett sy rain vergessen Seyd mir mit solcher vnderschaid ein
eysen dreyer finger brait von Iren züchten eng berait was an die stat gesessen Vnd ich den tratz müsst sehen an das sy s
ain andern treuten kan der mir vil laides hett getän das laidot mir mein essen Auff wol getrawen ich mich verschoss zu Ir
von rechter liebe gross des hab ich mangen hertten stofs desselben gangs erlitten Do ich ir kirchfart vber sach die sy wolt
reitten als sy sprach kain hailg hett ir s geschriben nach hett sy die fart vermitten Doch hab ich es also betracht die rays
wer mir zu güt erdacht wann hett sy mich gen himel bracht so müsst ich dort für sy bitten Dorunb das sy mir an geuer
mit ainer boyen michel swer die schinbain freuntlich hin vnd her hiess reiben ane sitten WOlhin das wenndt ein ringer
müt es schadt nicht was die liebe tüt ye zarter kind ye grösser rüt ain liebt ich ir getrange Das prüfft ich wol wann sy ist
stät vntäsche lieb wil han gerät des ward ich hübschlich aufgedrät mit füssen an die stange Uiertausent marck begert ir
hertz vnd Howenstain es was ir schertz das prüfft ich wol do mich der smertz macht kerren an dem strange Do sy mir
pfaiff der katzen lon do därrt ich Ir der meuse don fünf eysen hielsen mich gar schon durch iren willen lange ES nahet
gen der vasennacht des süll wir gail vnd frölich sein ye zway vnd zway ze sament tracht recht als die zarten teubelein doch
hab ich mich gar schon gesellt zu meiner krucken die mir mein bül hat auss erwellt für lieplich rucken Und ich die kruck
vast an mich zuck freuntlichen vnder das vchsen smuck ich gib Ir mangen hertten druck das sy müss kerren wie möcht
mir gen der vasennacht noch bas gewerren plehe nu lat ewer plerren Seyd das die wilden voglin sint gezwayt yet schon an
allen neydt was wolten dann die liebn kind nu feyern gen der lieben zeit mit halsen küssen ein schönes weib smutz la
dich niessen haim
F045-01v,12 lichen brauch dein iungen leib an als verdriessen Und ich die kruck c ie vasnacht vnd des mayen pfat
die pfeiffen vast auss einem sack was sich das Jar ver
F045-01v,13 borgen hat das tüt sich ögen an dem tag doch hat mein frow Ir tück gespart mit falschem wincken
all gen dem herbst ich schraw Ir vart seyd ich müss hincken GElück vnd hail ein michel schar wunsch ich dir frow zum
newen Jar mein stet gerechte trew fürwar In deinem dienst ich nymmer spar des solt u werden ynnen Das macht dein
mundlin wolgeuar mit wenglin rot ain lieplich par ver
F045-01v,14 glantzt von liechten öglin klar die örlin klain darob das har rayd krispel krumpel krynnen krauss
güldlocht gel durch flocket c O got NAs zendlin kyn kel der hals zu tal mit gantzer mass hat seinen val bys auff der
weyssen brüstlin sal der sinkel hert geit reichen schal ain yeds gelid durch messen Arm finger lang zway hendlin smal das
beuchlin hel sleicht vberal vnd ein volkomen reuch zumal gross hindersetzt mit gedrolter zal mit hertter mass besessen
Referenzkorpus Frühneuhochdeutsch 1.0.1 (https://linguistics.rub.de/ref/) 8
F045: Lieder Modernisierter Lesetext
die füsslin klain geschocket IR zarter leib nye mailes pein verschart zucht tugent eytel rain junck edel adeleicher schein
mit wandel sich probiert dorein nach maisterlichem sitten An allen tadel ist sy vein zart traut ge
F045-01v,15 sell vergiss nicht mein seyd ich nu bin gehaissen dein so la dir hertzlieb aberfreyn des ich lang hab
gebitten vnd das mich senlich locket c VOn rechter lieb krafft länt mich gedenck nicht frey ain weip
F045-01v,16 lich bild hat betwungen mich lass frow genad an mir beschehen Des gib mir dein trew ich sey dein
liebster man den schatz nyemand pärlichen von vns wissen sol SAg an gesellschafft was deinem hertzen sey mit gerner
mild ich das hör vnd sich dein eren an schad so wil ich yehen Mein höchster hort an rew müsst du mich han so bys
verswigen gerlich daran so tüstu wol MEin freuden macher meins hertzen zucker nar dein aigen weib ich wil dorumb
sein ach traut gesell newr lieb vnd nymmer laid So bys alltzeit stet vnd zweifel nicht an mir vnd halt dich gar taugen vor
falscher merker sag In herttem slauff fraw vertreib ich lange zeit trawn nayn ich zwar ausserweltes ayn das machen newr
der melder lugenspil Ir verdencken falsch in argk das tüt mir we gib vrlob meinem hertzen wann es wil werden spat DV
hast all mein swer benomen sunder gar ewer stoltzer leib pringt mir freud vnd pein was dein gnad well dorzw bin ich
berait Wie geren ich das tet von rechter gier mein hertzen lieb An laugen das tün ich nacht vnd tag Hast u kain missetrew
das sag mir sunder neyd warumb so gar last u mich allain durch aubenteuer müss man wagen vil Die red aufs Irem hals
nit lang beste ich wun
F045-01v,17 sch dir hail an smertzen lieb kom herwider drat c WOl mich an we der lieben stund do mich ain
pöschelochter mund an lacht mit wuniklichem smyel vnd sich ain röselochter triel von an der spielt die höch zu tal mit
zendlin weyls geschaiden smal Darob zway prawne öglin klar schälklichen spilen her vnd tar von plick zu plick scharpff
mit gewalt schriems vber ain näslin wolgestalt Ich graber brach nach disem trutz vnd trowt sy mir mit ainem smutz Das
müsst ich sicherlichen wägen an verzagen still verhagen nyemand sagen oder klagen gar haimlich Inn dem hertzen tragen
TEnkisch ze sehen weisst mich das wann mir gerecht ye was gehass wie sy vor trüg zwen sinwel knöpff spitzlich gedrät
recht als die töpff gedrollen auf des hertzen wulst owe der zarten lie
F045-01v,18 ben geswulst käm mir die blösslich an die brust so wer mein greysen gar vmb susst der bart müsst
weichen von der heut mir zerunn denn messer oder leut vnd wurd mir dann ein vmbefangk von ermlin bloss erst wer ich
kranck wie sich die lieb als vmb mich wünde freuden günde ich da fünde ob sy mir günde sölcher pünde ich spräch Ir
Ablas für all Ir sünde UNd von der gurttel vmbe fangk bys auf den füss stat mein gedanck wie sy wol hab die rechten mass
doch möcht ich es gefügen bas das ich die lidmass griff vnd säch käm sy mir dann in solh genäch das ich die manhait
retten solt ich fluh ir nicht gult was es wolt ob ich des kriegs der nyder läg villeicht so wurd mir dannocht teg ze laisten
wider In ir haus darab so hett ich klainen grauss ich wolt mich dannocht mit der raynen schier veraynen an vermaynen
vmb die zaynen zu Ir laynen mit leib hend füssen vnd gepainen c GAr wunniklich hat sy mein hertz besessen In lieb ich
ir geuang
F045-01v,19 en bin mit stetikait verslozzen gar In der vil zarten ermlin strick Mein höchstes hail ich bin dein
aigen zwar des gib ich dir meinen brieff IN welcher mayn hast u dich freud vermessen gen mir doch vnergangen so bin
ich berait hertzlieb nym war das vns nicht vach der melder rick als vngeuell behüt die faigen yo vnd ge
F045-01v,20 schech in nymmer lieff In aller trew weib du solt nicht vergessen teglich ist mein belangen dir zu
dienst berait der freuden schar ich wart von liechten öglin blick dein mündlin rot mit süssem naygen schon mich be
F045-01v,21 roubt der sorgen tieff c MEIn hertz das ist versert vnd gifftiklichen wunt mit einem scharpffen swert
zwier durch bys an den grund Vnd lebt kain artzt auff erd der mich ver
F045-01v,22 hailen kan Newr ain mentzsch das mir den schaden hat getan Frow krön dein edle art bewar dein
höchsten schatz das dir nicht werd verschart dein wild In schanden latz Da mit kain zungen an dir nicht werd erfrewet
so wirt mein hertz gesund gar vnd vernewet Ich man dich lieb der wort mit williklichem trost bedenck das kleglich mort
damit ich werd er
F045-01v,23 lost Vil besser ist mit eren kurtz gestorben zwar wann mit schanden hye gelebt zway hun
F045-01v,24 dert Jar c WEyss rot mit brawn verleucht In ainem runden veld schüff mir vil manig teucht hertlich
der ich nicht meld gar eng ward mir die werlt Do sich zu fleiss mein oug gierlich dorIn ver
F045-01v,25 schoss von krankheit ward ich plaug der zeit mich nicht verdross mein Anmacht die was gross Ein
farb von itel grün den possen rain verdackt der yedem fürsten kün sein manhait wol erwackt wenn er sich bey Im strackt
Nach dem als ich In sach gar waidelich verstampt so wendt er vn
F045-01v,26 gemach der mir emphulch das Ampt vil nahent ich Im rampt Ain zwisel waidelich darob ain maser
hertt die tragt zwo byeren reich gar süss ist Ir geuerrt weyss frisch wo man sy zert Wer ich ein kindlin klain vernüfftig
alt vnd weys vnd ich der bieren ain müsst saugen für mein speis so wurd ich nymmer greyss Nota diss ob geschriben
lied Weyss rot mit brawn c singet sich Inn der melody Mein hertz c A GEnner B beschnaid c crist d wirdikleich e drey
f Kunig g für A Erhart b lobleich c dem d stern e eylten f snell g hyn A nach b Marcell c Anthony d Priscam e sach f
ffabian g Agnes A Vintzentz B vil c kund d Paul e Pollicarp f hanns g guliner Amund B zündt c hornung d breyd e Maria
f blas g schraib A Agath B Dorothea c las d Elen e Polon f Scolaftic g span A das B worcht c Valtein d vnd e Iulian f
der g Symeon A swärlich B trüg c pul d Peter e vnd f Mathe g Walpurg A klüg B Emphacht c her d Mertz e fraw f
kunigund g Adrianus A der B ward c gesund d pfintztages e In f mertzischem g bad A Gregori B ler c die d schüler e
drat f Gedraut g mach A vns B dein c herberg d klar e schür f zw g Marey A nym B ruprecht c war d das e vns f der g
Referenzkorpus Frühneuhochdeutsch 1.0.1 (https://linguistics.rub.de/ref/) 9
F045: Lieder Modernisierter Lesetext
Abrell A dick B begiess c Ambrosy d hat e des f kain g verdriess A Bewar B vns c adelicher d lew e vnd f tyburtz g vor
A poslicher B trew c Valer d das e gross f ellend G versmäh A Sant b Jörg c Marcus d stet e für f gäch g genediklich A
vnuerlan B Philipp c May d creutzt e florian f Gotthart g Johanns A wont B vns c bey d Corbian e der f pangratz g vnd A
die B Sophey c pilgrin d der e bracht f potentz g pasill A ein B krentzlin c grün d durch e Vrbans f will g kom A hanns B
zirill c gen d petronell e der f Junius g Asem A koufft B da c snell d Senat e vnd f preym g setzt A phlantzen B gut c So d
wirt e Veitlinus f wolgemüt g Gelobt A drey B hailigen c sunder d pein e Achatz f Gross g Hanns A klain B Henselein
c hilff d leo e Peter f paulen g frisch A Marey B schanckt c Ulrich d Julius e fisch f vnd g Kylian A brach B kerssen c
Segs d Margreth e Haintz f die g tailten A mit B Alex c Arnolff d der e lüd f braxederlin g Magdalena A Junckfrow B
Cristein c Jacob d Anna e melt f pantaleon g fliecht A haissen B Augst c Petro d steffan e stefflin f kunig g Oswalt A sixt
B Affra c mit d dem e Laurentzen f baissten g da A ypold B Euseb c Maria d zart e die f trunken g einen A bernhart B
sprach c Thimothe d zu e Pertelin f wie g münchisch A predigt B Augustin c inn d dem e September f Gilg g schanckt
A güt B most c Gib d mang e der f Marey g das A sy B kosst c das d minniklich e Creutze f fron g Offny A Lamprecht
B beschierm c vns d schon e Matheus f Mauritz g emphelcht A mein B sel c virgil d Cosmar e wentzla f Michel g Ieron
A October B hupff c auff d frantz e mit f deiner g kutten A An B den c tantz d des e hieng f Colman g In A Osterreich
b Gall c sprach d Lucas e schreibt f waidelich g Vrss A ze B Colen c Crispinum d vand e dolos f hat g Symon A wol B
erkannt c Nouember d Heiligen e all f verkünd g auss A vancknuss B Lienhart c los d all e pündt f Trinck g Martein A
wein b vnd c gens d yss e Ott f leicht g kompt A Elsbetha B zu c getrott d Cecil e Clement f prach g Ketterlin A Chüntz
B sprach c was d fischet e Anderlin f December g hilff A vns B Barbara c sant d Nicklas e vnd f Maria g dar
F045-01v,27 A zw B die c minniklich d Lutzey e das f wir g der A sunden b werden c frey d her e Thomas f vnd g
der A heilig b Crist c Steffan d Hanns e kind f Thomel g frist A Siluester c MEIn hertz iüngt sich in hoher gail vnd ist
getrösst erlösst von lieber hand Die mir zu fleiss frey tadels mail zärtlich er
F045-01v,28 schoss entfloss all meine band so gar an strefflich schand Ich lob den tag stund weyl die zeit minut
vnd quint do ich es hort vnd gaistlich sach Das mir mein klag vnzweifelichen so geswind ward ab genomen do zerbrach
meins hertzen vngemach MIt eren O auss erweltes G so frewst du mich glich Inn der sele grund Darnach ein edel R vnd
E mich trösten sol so wol durch rotten mund frölich zu aller stund An end der wort zway T beslossen han die trew von
dir zu mir in ewikait Mein höchster hort das lasz dir teglich wesen new vnd desgeleichen ich berait mit gantzer stetikait
WErgiss durch all dein weiplich er wo ich dein zucht frucht ye erzürnet han Fur all disz werlt liept mir dein er vnd wil
der vil bas wesen vndertan löblich an abelan Vngeschai
F045-01v,29 den hye auff erd bys in den tod vnd darnach hundert tausent Jar Von vns baiden kain falsche zung das
bettenbrot sol fröwen mer klain vmb ein här hertz lieb got füg das wär DO frayg amors adiuua me ma lot mein orss na
moy seräe rennt mit gedanck frow puräty Repeticio Eck lopp ick slapp vel quo vado we
F045-01v,30 segg mein krap ne dirs dobro Iu gslaff ee franck merschy voys gry Tewtzsch welchisch mach
frantzoisch wach vngrischen lach brot windisch bach flemming so krach latein die sybend sprach MIlle schenna yme man
gür peromnia des leibes spür Centza befiu mit gschoner war Dut seruiray pur tzschätti gayss nem tudem fray kain falsche
rays got wett wol twyw eck de amar c DE mit mundesch Margaritha well Exprofundes das tün ich snell datt löff draga
griet per ma foy In recommisso dyors et not my ty commando wo ich trott Jambre twoya Allopp my troy c Teutzsch
welisch c Exposicio DO frayg amors Ach wars mein lieb Adiuua me Hilff mir Malout mein pferd min orsz mein ross
Nay moy sercce dorzu mein hertz rennt mit gedanck frow pur äty frow newr zu dir Eck lopp eck slapp ich louff ich slauff
vel quo vado oder wo ich gen wesegg werlich mein krappf ne dirs dobro der halt nicht vast Iv gslaff ich Aigen Ee franck
vnd frey merschy voys gry dir dencklich rüff MIlle schenna zart liebstes weib yme see hyn man gür mein hertz Peromnia
vberal meins leibes spür Centza befiw an allen spot met gschoner war mit schönem werd Dut seruiray ich dyen dir gantz
pur tschätti gaisch newr was du wilt nem tudem vnd waisz nit fray fürwar kain falsche rays got wet wol twyw got waiss
wol wie eck de amar ich dich lieb hab DE mit mundesch newr was du wilt Margarita well mein schöne gret Exprofundes
ausz gantzen gründen das tün ich snell dat löff das gloub draga griet liebe gret Permafoy auff mein trew In recommisso
In dein beuelchnüss dyors ee nöt tag vnd nacht my ty commado mich dir emphilch wo ich trott jambre liebe twoya newr
dein Allopp my troy all auf min trew HEr wiert vnd dürstet also sere trag auf wein trag auf wein trag auf wein Das dir got
dein laid verkere pring her wein pring her wein pring her wein Vnd dir dein sälden mere nu schenck ein nu schenck ein
nu schenck eyn GRetel wiltu sein mein treutel so sprich sprichs so sprichs so sprich sprichs Ja koufst du mir einen beutel
leicht tün ichs leicht tün ichs leicht tün ichs Vnd reyss mir nit das heutel newr stich stichs newr stich stichs newr stich
stichs SIm Jensel wiltus mit mir tantzen so kom auch so kom auch so kom auch Böckisch well wir vmbhin rantzen Jans
nit strauch Jans nit strauch Jans nit strauch Vnd schon mir meiner schranzen dauch schon dauch dauch nach dauch dauch
Jensel dauch PPfeiff auff haintzel Lippel snäggel frisch frow fry frisch frow fry frisch frow fry zwayt ew rürt ew snurra
bäggel Jans Lutzey Cüntz Kathrey Bentz Clarey spring kelbrisch durta Jäckel iu hayg hayg Iu hayg hayg Iu hayg hayg hIn
get der raye seusa möstel nu reckt an nu reckt an nu reckt an gumpp auf hainreich noch ein Jösstel rür biderbman rür
biderbman rür biderbman rür biderbman metz die
F045-01v,31 mut döwt das kösstel dran dran dran dran dran dran dran dran dran NV füdert ew man ysst Im dorffe
nempt kain weyl nempt kain weyl nempt kain weyl nach
F045-01v,32 in Cünrat fauler thschorffe du lempeyl du lempeyl du lempeyl lüg vmb dich als ein orffe eyl held eyl
Referenzkorpus Frühneuhochdeutsch 1.0.1 (https://linguistics.rub.de/ref/) 10
F045: Lieder Modernisierter Lesetext
eyl held eyl eyl eyl eyl c MIt günstlichem hertzen wunsch ich dir ein vil gut Jar zu disem new vnd was auff erd dein hertz
begeret Amen mein hort zwar das ist recht gedenck An mich geselle meyn Dein schallen vnd schertzen liebet mir das
nym ich zwar dir lon mein trew der wunsch lieb werd an vns gemeret danck hab das wort ich bin dein knecht newr frewt
es dich zwar das sol sein MIch frewet traut weib dein rotter mund ich dein allain mit stetikait dein züchtlich er mich
tiefflich senet des pin ich fro vnzweifel gar das hör ich gern zart liebe Grett Dein manlicher leib mich hat erzunt dasselb
ich mayn ich dir berait dein tugent mer höchlich mich zenet dem ist also ich sag dir war nach deim begern Os wie es get
VErgiss mein schatz nicht durch all dein güt wer ist mein hail wer tröstet mich des wol mich ward der grossen freuden
du wendst mir we du wendst mir pein du wendst mir laid vnd vn
F045-01v,33 gemach Dein schärpfflich gesicht mein hertz durch plüt newr ich an mail frow das tün ich zwar
vnuerkart sol ich dich gewden ouch du vil me lieb das sol sein zart frow gemait dem kom ich nach c DIe mynne füget
nyemand wer da nicht enhat wann wo er hyn gat man spricht du wicht we dir was wiltu mir ge fürhin drat hast nicht
so richt dich balde von hynnen dein mynnen dir vbel Ane stat DEr wiert wil vns nicht borgen das ist mein grösste klag
er fegt mich nacht vnd tag vmb gelt O welt pfü dich wie kiffst du mich du voller wiert nu schellt vnd bellt frow knecht
diern vnd kinder der winder mich Inn der taschen syert Nv trinck wir auss dem fläschlin lassen wir den kopff so trenelt
vns der schopff schenck ein hens
F045-01v,34 lein das fläschlin vol das tüt vns wol Im godersnal her wein get in her frischlichen giessen vnd fliessen
bys In der blauter fal DIe Junckfrow solt ich mynnen das tet der frowen zorn ye doch müsst ich sy born ich schob vnd
klob dasselbig bloch von ander doch ich armer knab sy hob das stro der stadel ward schütten vnd rütten den Iren slayer
ab O Hertzen lieber Nickel mein vergiss mein nicht auff alle trew des heyaho Sym nayn ich zarts mein Elselein dein
freuntschafft ist mir Alltzeit new dem sey also Mein hertz das swindt seyd du dich schaidst von mire sweig liebes kind ich
kom herwider schyre Ach nickel nickel trauter schöner Klewsly hals mich küss mich leich mir her das meuszli VErhaiss
mir bald mein schöne Els das du kain andern wellest hän des heyaho Ich wolt E springen vber den fels E mich beslieff
kain ander man dem sey Also Mein trew gefüg An dir nymmer er
F045-01v,35 winde mein nickel klüg du leist mir in dem synne GEsegen dich got mein höchster hort kain schaiden
tet mir nye so we des heyaho Du lasst mich hye vnd pleibst du dort wenn kom wir zu ainander me dem sey also In kurtzer
vart wil ichs herwider keren mein nickel zart das tü mich schier geweren SWeig still gesell dem ding ist recht Iu gib mir
frewlins bettenbrot des heyaho Sy ward mein herr vnd ich ir knecht nu ist mir sicher vngedrot dem sey also Ich mayn
die zart zu der ich bin verbunden des wol mich ward erst han ich freude funden Ach raines töckel traute schöne tocke
du liebst mir mit dem zipffel an dem rocke MEin dienst ir alltzeit ist berait vnd hoff das mich die lieb nicht enstoss des
heyaho Mit iren hörelein gemait E trawt ich Ir ein kinglin bloss dem sey also An als geuer als meinem rechten herren
des knecht ich wer gar williklichen geren Repeticio Ach raines töckel ut super ICh frow mich noch der lieben stund do
sy zu diener mich erkoss des heyaho Vnd hoff ir röselochter mund soll mich von sorgen machen los dem sey also Hertz
müt vnd syn Ir gailt mit stätem fleisse wie ferr ich bin von Ir Ju dar die weysse WOl auff wol an kind weib vnd man seyt
wolgemüt frisch frölich früt Tantzen springen härpffen sing
F045-01v,36 en gen des zarten mayen garten grüne Die nachtigal der droschel hal perg ow erschellet zway gesellet
ffreuntlich ko
F045-01v,37 sen haimlich losen das geit wunne für die sunne küne Amplick hertte der geferte well wir meiden von
den weiben vngestalt Mündlin schöne der gedöne macht vns höne manigualt RAucha steudly lupff dich kreudly in das
bädly Ösly gredly Plümen plüde wendt vns müde laubes decke rauch bestecke metzly Pring den buttern lasz vns kuttren
wascha maydly mir das schaidli Reyb mich knäblin vmb das näblin hilfst du mir leicht wach ich dir das retzly JU heya
haig zierlicher mayg scheub pfifferling die mauroch pring Mentzsch loub vnd gras wolf fuxs den has hastu erfrewt die
welt bestreut grünlichen Vnd was der winder vast hin
F045-01v,38 hinder in die mauer tieffer lauer het gesmogen ser betrogen die sein erlöst may dein getröst frö
F045-01v,39 leichen c Amplick hertte c SEnlich mit langer zeit vnd weyl vertreib schafft mir ain minikliches wib
wenn ich erwach vnd vind ir nicht die mein gewaltig ist Trauren mich be
F045-01v,40 sleusset gentzlich vberal vnd meret sich mein grosser qual so mir an meinem arm gebrist ein schatz
an argen list Hüglich tüglich rüglich wer ich sicher gail wurd mir die lieb noch ainst zu tail ACh schaiden du bittre wurtz
verderblich krut du ferrest mir mein liebste brut der ich vor kaine nye gewan so gar an tadel weh Fürwar ich wolt wer ye
schaiden hett erdacht das Im hinfür kain liebe nacht von kainer frowen wol getän halt nymmer mer beschech Trauren
tauren lauren müss ich als ain kind bys ich die zarten wider vind GEsell gelück frewd wunn hail vnd höchstes G nu wend
durch got mein senlich we vernünff
F045-01v,41 tiklich nach weysem rat das ich dich kurtzlich an schow Seyd das ich gelouben sol als du da sprichst
dein stäte lieb vnd nicht embrichst da mit dein adeliche sat nicht frücht ödlichen paw Fantze glantze sprantze waideliche
gret vergiss mein nicht halt wie es get O Wunnikliches paradys wie gar zu Costnitz vind ich dich für alles das ich hör
sich lys mit gütern hertzen fröwt du mich Inwendig aufs vnd vberal zu münsterling vnd anderswa regniert dein adelicher
schal wer möcht da ymmer werden graw Wil ougen waid In mangem klaid slecht zierlich raid sich man zu Costnitz
brangen von mündlin rot An alle not der mir ains trowt mit röselochten wangen GEpärd wort weys an tadel speh schowt
man durch hügelichen tritt von manger stoltzen frowen weh sant peter lat michs liegen nicht Des lob ich ymmer breysen
Referenzkorpus Frühneuhochdeutsch 1.0.1 (https://linguistics.rub.de/ref/) 11
F045: Lieder Modernisierter Lesetext
sol andächtiklich in meim gebett wann er ist aller eren vol vnd wer mir laid wer anders redt Vil zarter engelischer weib
durchleuchtig schön mit liechtem glantz besessen haben meinen lib all Inn der katzen bey dem tantz Vnd der ich nicht
vergessen wil das macht Ir miniklich gestalt mit eren lustlich freuden spil vindt man zu Costnitz manigualt FVr allen
schimpff des ich vil sich zu Nüremberg frölich bestellt mit eren so tüt fröwen mich der hader wunniklich gesellt Von
manger lieben frowen schön vnd der kain tadel nye geflücht die sich dem hader machet hon vnd doch kain hader nye
versücht WOlauff gesell wer hadren well für vngeuell der vleyss sich freuden vngeswacht auff glihem dail der mag sein hail
wol machen gail an alles mail ob er den orden wol betracht ZVcht er lob tugent ist ir krey wer sich der regel halten wil
der mag dem hader wonen bey mit aller hendlin freuden spil Vnhäderlich an argen schein frölichen fro wer das verdächt
der möcht wol an im selber sein verurtailt in des kaysers ächt Wo solcher schertz an argen wän bynander ist vernempt
den syn wer möcht natürlich das ge
F045-01v,42 län er wurff sein hader ouch dorein Ob yemand das verkeren wolt der tet nach seiner groben art kain
frow solt im nit werden hold seyd er nit bessers het gelart wol auff gesell c O Wunniklicher wolgezierter may dein süss
geschray pringt freuden mangerlay besunderlich wo zway an ainem schönem ray sich mütiklich verhendelt hän GRün ist
der wald perg ow geuild vnd tal die nachtigal vnd aller voglin schal man höret ane zal erklingen vberal Seid nu die zeit
wendt frölich vngemach so wach lieb ach zwar mir sol wesen gach zu hengen der hinnach der ich lang nye gesach vnd
mich ir ermlin weyss vmb fahen WAch auff mein hort es leucht dort her von orient der liechte tag blick durch die braw
vernym den glantz wie gar vein blaw des himels krantz sich mengt durch graw von rechter schantz ich fürcht ain kurtzlich
tagen ICh klag das mort des ich nicht ger man hört die voglin In dem hag mit hellem hal erklingen schon O nachtigal
dein speher don mir pringet qual des ich nicht lon vnweiplich müss ich klagen MIt vrlob fort deins hertzen sper mich
wunt seyd ich nicht bleiben mag schidliche not mir trau
F045-02r,01 ren pringt dein mündlin rot mich senlich zwingt der bitter tod mich mynder dringt mich schaiden
macht verzagen SICh manger frewt das lange jar gen des liechten mayen schein vnd Also hab ich ouch getän hort wie es
mir ergie Ains alten weibes nam ich war von der ich kom in sweren pein vnd hett sy halb wes ich ir gan sy hunck an
ainem knye VNrübin ist Ir nam des ward mein rugk wol ynnen do sy mich zu der lieben brächt vnd ich nicht mocht
entrynnen vnrüb gewan mein armer leib ich wesst nicht selber wie Fürs gryen vnd für den kram ward mir die haut erberet
von vieren die des nicht verdross got waiss was mich erneret erst raw mich ser das mich ain weib gar alt so dick empfie
ICh kom geritten für ir haus mit ainem finger winckt sy mir ich müsst ye hören was sy wolt das wunder mich ser baiss
Do hüb sy auff an allen grauss hanns maler ich wil sagen dir die törel ist dir wunder hold vnd gert dein also haiss Mein
hertz ward freuden vol vnd gailt sich diser mere ich sprach zu Ir wer dem also erst kant ich wer ich were seyd ich den
frewlin noch geuiel vnd daucht mich des so fraiss Ir trewe die was hol zwar das vernam ich klaine bys das ich ward durch
knüttler wald gefüret vast vnraine zwar mir gelang to vbel nyel in kainer sölchen rayss AIns grossen kriegs nam ich mich
an mit meinem weib auf ainen tag vnd wesst nicht selber wol warumb newr das ich von ir käm Gen sant laurentzen solt
ich gan vnd das bedorfft nit ander frag der kirchfart nam ich klainen frum vnd ward mir widerz äm Als ich ew das be
F045-02r,02 dewt ich ward gar schon emphangen man fürt mich in ain kemerlin so gar an als belangen mir stoltzt
der müt von rechter gier vnd grünet als ein bärn Man legt mich zu der breut bett bol
F045-02r,03 ster weyss leylachen das was nach lust gezieret wol ain bischof solt ich machen darauss so wur
F045-02r,04 den vnger vier die kind der teufel nem MAn sprach lebt aller sorgen büss also trost mich der alde
hund da mit sy In die tür auff sloss vnd liess sy inher gan Viegga waniadat was ir grüss der teutzsch ich nicht vernemen
kund bys das ain aichin wasser gross von vngern mich beran Der mynn ward mir gelont mit brüg
F045-02r,05 eln vnd mit eysen das weib vnd man die beulen sach ich torfft sein nicht zu weysen den maisten
schaden ich da nam das tet ain vngrisch man Ich wolt er wer gedont vol zwischen flaisch vnd balge das er nicht mer
gesprechen möcht vnd ob es tet der galge es wer dem reich ain klaine scham vnd hiengens alle dran WIl süsser wort mein
mund In gab wie wol mein hertz des nit veriach das sy geuangen namen mich vnd daucht mich dannocht güt Si gerten
vast der meinen hab erst do mert sich mein vngemach ye doch so lebt ich sicherlich gar vast nach irem müt Bys das ich
von in rat gebre
F045-02r,06 chen an dem leibe do kert ich gen prawnegk hinwider vast zu meinem weibe sy sach mich an als ob
ich trüg ain blawen eysenhüt Vnd gsegnet mir das bad mit flüchen vnd mit schelden ich bat sy vast auff alle trew das sy
es nicht solt melden sy sprach das sein hye alte mer doch iunget sich ir blüt WEr alden weiben wolgetraut der nympt
den teufel zu der E secht also ist geschehen mir vnd noch vil mangem mer Man solt sy baissen In der haut vnd darnach
werffen in den see das wer ain hochzeitliche zier der werlt ain köstlich er Zobry vnd kuppelspil das machen sy nicht tewer
es wirt offt aine gar versert mit ainem haissen fewer dorumb hab ich gedingen güt also beschech ouch der Wann in ist
nicht ze vil wo sy den segel wenden das prüfft man an der aubenteuer wol man solt sy blenden vnd all ir helffer swach
vnfrüt das wer meins hertzen ger c WEr die ougen wil verschuren mit den brenden sein leben enden mit güten zenden
vbel essen ligen in dem stro der füg sich in die lumpardie da vil manger wirt vnfro tieff ist das kot tewer das brot vn
F045-02r,07 götlich rew mit falscher trew sol man da vinden teglichen new das ist ain speis der ich nicht kew WEr
nach der wage ringe hechten kouffen welle für vngeuelle so fail geselle ainen der ain staine leber trag forsch in des kaysers
Cantzelye wo man solche fisch eriag Gülcher mach kund was galt ain pfund pro zingk soldin et tre zesyn also galt sich das
leberlin vin von disem sütten hechtigin HErman marquart costnitz vlmen wer das leben vns freud zu geben von mündlin
Referenzkorpus Frühneuhochdeutsch 1.0.1 (https://linguistics.rub.de/ref/) 12
F045: Lieder Modernisierter Lesetext
eben vnd mein öheim hinder dem ofen wer das wer ain besser stampanie wan das vns der peutel ler wirt zu placencz mein
conscientz wirt offt so swach wie wol ich lach so das mein schreiber dick gesach klagt seinen grossen vngemach SEbastian
werst dus ain oxs zu florenczöla oder ain caniöla vnd zugst cum dola teglich misst auff ainem wagen gross das nem ich für
ain süssen breye fürwär ich geb dir auch ain stoss zu deiner brust als du mir tüst mit valscher gier grob als ain stier zwar
desgeleichen videlt ich dir vnd wurd dir mer das stünd zw mir c uOn trauren möcht ich werden taub seyd das der vorder
winderklaub herwider hat behauset sich auff seinen alten sitz Der ist so nahent bey der tür gelegen mir durch mangen
spür des ich mag klain erfröwen mich das macht sein grober litz Kellt reyff vnd grossen snee den bach verdackt mit eyse
bracht er auss des bösayers haus des nam ich auch nicht breyse wann raine frucht auss bözem ay kom nye von vogels hytz
Gras blümen grüner kle gantz sey der ist verswunden verflogen sein die vogelin der wald ist loubs be
F045-02r,08 schunden der sunn verlos von seym geschray zu howenstain den glitz NV mir der pawer ist geuar vnd
auch gen Brixsen nicht wol tar dorumb das ich erzürnet han ain klainen vngenant Mit ainem smalen widerdriess den
ich bot dem geraden füss so rewt mich klain wes ich dem gan der mir den schimpff da wandt Der fräueliche schlupff
dem risen wer geweret den er zu seiner metzen tüt vnd alle gassen keret mit ainem mantel gabriel des faul dir mer ain
zand Ich näm ain grossen klupff als der mir strassburg gabe ob in wurd allen aus gefegt mit ainem haissen schäbe die
mynn da pflegen sunder hel durch gogeliche schand ICh wond mein sach wer richtig gantz newr an der trew so lag der
stoss das marckt ich wol aim gerun das stob auss faulem lufft Da sweigen was mein besste schantz got sey gelobt wes ich
genoss do man die rigel vnd die zewn so geren hett vermufft Noli nie tangere laich mich nicht pertzli vli was sich nicht
wol gelimpffen mag das richt man auff ain stüli schon mit der newen hand beluckt nach welischer vernufft Leicht tün
ich mir so we mit smucken vnd mit smiegen ob ich den bauch noch recken möcht leicht hulff ich ainen biegen der mir
den staffel geren zuckt tieff In des meres grufft ACh Cölen wyenen mayntz parys Affian costnitz nüremberg was ich ye
freuden da gesach die gan mir hye nicht In Dorumb das ich von ebner wys dick hausen müss auf hohen berg das macht
ain weib vnder ainem dach von swangaw der ich bin Vnd darzw manig kind die mir den schimpf tzer
F045-02r,09 rütten dorumb das ich bedenken müss wie ich sy müg beschütten das in die wolf verzucken nicht das
brötlin vnd dem win Ain mü die ander vindt wers alles wil besorgen das tü mein heer von Öster
F045-02r,10 reich vmb seinen schatz verborgen der tod die leng vil sach richt slicht vnd mangen krumpen syn c
ES komen newe mer gerant von ainem grauen süss genant wie sawer der sein gesst emphacht dort in RunTzelian Hinfür
den Bapst gelangt der schal zu Rom für mangen cardinal daraus so ward ain grosser bracht von weiben vnd auch man Die
kirweich was bestalt von pawern vnd von knäppen die herberg sy da buchten auff vnd lieffen an die trappen mit kewlen
spiessen wol betracht auff ainen bösen wan Sechzehen gesst gezalt die bischof wolten weyhen vnd welcher da kain bewlen
hett der dorfft sein nicht zu leyhen beraiter vier für ain gemacht ettlicher bracht der van DEr wiert ward an dem ersten
strauss geworffen zu dem venster auss also das Im derselben zech ward sein ge
F045-02r,11 leicher tail Dietrich fannawer ianko knab newr bey dem har die stiegen ab geschindert wurden also
frech das was Ir gross vnhail Mein öheim matheys sligk der hüb sich zu den tachen recht als ain katz zum fenster auss er
sprach es wil sich machen ich wolt vnd wer ich auff dem lech In ainer zullen gail Doch ward Im auch ain bick zu seiner
nasen grusschel den er zu Rom wol viertzen tag liess sehen für ain musschel German sein knecht ain vels gerecht mass
hob an alle sail HEr gotschalck vnd her mert von speir ir yeder trüg ain krumppe leyr von seiner achssel auf den dawm in
ainer binten weiss Vnd was In freuntschafft mer beschach sy klagten ser den vngemach des hab ich wol genomen gam an
In mit gantzem vleiss Her hanns von Tenemarch ward auff ain loch ge
F045-02r,12 drungen ab durch ain bün in ainen stall das Im die oren klungen als ob er leg In ainem tram bey ainez
fewer heiss Rigo von wyene starch ward auch hin nach geschupffet do schray er laute wer ist hye wie bin ich des erklupffet
ich wond du werst der bune bam In sorgen wierd ich greiss VOn slegen ward der steren blaw vnd schray misericordia das
halff In lützel vmb ain ay Im ward sein rechter lon Noch sein ir syben vngenant dorumb das ich sy nicht erkant die all
In disem hurlahay die weyh empfiengen schon Ir rugk füss lend vnd bain die bischof wol erblawen vnd welcher ye was
komen dar den hett es ser gerawen do Conta dultz den firlafay pfaiff durch ain sawern don Ettlicher da ergrain recht als
ain alter karren der nye kain smer emphangen hett vnd ward zu ainem narren do sich empferbt in dem geschray sein leib
durch roten tron DEr kirchtag was also besatzt vnd welcher nicht drey stiegen platzt secht oder zu dem minsten zwo der
was nit recht geweicht Vnd wer der kewlen nicht empfand die sy darbrachten In der hand wie wol des manger ward vnfro
der hett nicht wol gebeicht Als diser marckt passärt vnd es begund zu tagen sy sprachen an ain
F045-02r,13 ander zu mit seniklichem klagnen erheb wir vns auss disem stro ee man vns bas erstreicht Ir kainer
auff ain pferd mocht sitzen ane kreyssten do ward gesehen hend vnd füss verbunden mit den reissten zwar vn
F045-02r,14 vergessen sunder dro In ires hertzen seycht c Nota diss lied singt sich In der weyse Von trauren möcht
ich c NEmpt war der schönen plüde früde müde ist der kalde winder kinder schickt ew zu dem tantz glantz zieret sich
lustlich des mayen tenne Durch manger hendlin farbe garbe marbe würtzlin grüne gräsli wäsli mit den plümlin gel hel
singt die nachtigal weyt für die henne Die droschel hat ain wett getan mit ainem alten rappen zu tichten auff des mayen
pan vnd gilt ain iunge kappen vil stolczer maide wellen dran das wisst Ir rösschen knappen DEs wart ich von der schönen
hönen krönen wolt ich noch ir hertze smertze kan sy wenden mir schir vnd benemen alles trauren bitter Die mich so ferr
vnrübet trubet vbet durch vil aubentewer getrewer was ichs ye ir knecht secht desgeleichen bin ichs nu ir ritter In irem
dienst dieweyl ich leb sol ich mich lassen vinden ob sich ain klain ir widerstreb bedecht gütlich zu linden ich trag ain
Referenzkorpus Frühneuhochdeutsch 1.0.1 (https://linguistics.rub.de/ref/) 13
F045: Lieder Modernisierter Lesetext
burd swerlicher heb wolt sy mich der embinden ACh wolgemüte klaine raine saine ist gen mir dein helffe gelffe tapfferlich
gestalt walt meines leibs vnforchtlich deiner eren Mein ritterlich gesange lange pange lass frow ainig iölich frölich lieb
erwecken dich ich nems für güt woltst du mich noch geweren Dorumb ich in dem achten iar mich dicke hab gewunden
mit seniklichem seufften zwar vnd bin noch vnenbunden trost mich dein mündli wolgeuar erst het ich frewde funden
AVffrüstigkliche wunne sunne brunne meines hertzen fewchte lewchte deiner oglin klar gar mich verzucket In der liebi
schricke So mir dein höptlin naiget saiget zaiget willikliches grüssen süssen wunsch ich da emphach nach meines hertzen
lust beschech es dicke Dein vnurgessen fraw mich schreib wie ferr ich bin ellende so nahet mir dein stolczer leib da von
ich nicht enwende ach selten sehen liebstes weib wenn hat die not am ende c KOm liebster man meins leibs ich dir wol
gan an abelan kom traut gesell glücklich fleuch vngeuell kom höchster schatz zu tratz der falschen zungen latz kom schier
meins hertzen laid vertreib vnd tröst mich vil armes weib dein mänlich leib reicht synn vnd müt an mir für aller welde
güt DEin wort gepär ringt all mein swer fraw lieber mer seyd mein begerd ain stoltz weib iunck hoch vnd werd die mir
das hertz an smertz veriüngt mit liebem schertz gar wuniklichen manigualt ir miniklich schön gestalt macht mich nicht
alt vnd bin ergetzt von klaren öglin mich benetzt SChaiden mich nöt dein schaiden mich ertöt mein öglin röt vnd byn
verzuckt der synnen blösslich ent
F045-02r,15 ruckt mein weiplich zucht die frucht fleusst senlich ir genucht ob du mir kurtzlich nicht enschreibst
vnd selb lang von mir beleibst wie du das treibst so fürcht ich ser oder ich gesech dich nymmer mer ICh klag Ich klag
Ich klag ain engel ain engl- wun
F045-02r,16 iklich Innerklich O tag erlös die minniklich Veriag die alden die kalden geualden swiger wunderlich
Gemelich Aue mütter küniginne miltikait ain milderinne an dich kain weg löblicher mynne get in waynender welde
Gnadenvol an vns begynne wo sich rüfft gelöblich stymme trön der himel kayserinne in ewikleichem velde Aue mütter
fraw magt vnd mayd erenreiche lobesam beklait seyd vnd dir der herre nicht versayt so hilff vns edle krone Das wir nach
des todes hynnen schaid vinden dort ain frölich ögelwaid vnd besitzen alle sälikait bei deinem kindlin schone Bratis Ich
lat hoch grans Bratrz ze gud kunt mund grans her per gemanklich grans lust stat roch ICh hör sich manger fröwen lat
ain yegklich fraw geboren hoch Auss welchem land sloss oder stat die bürtig sey das wierff ich roch Ze rugk auss meines
hertzen grund was ich der land ye hab erkunt da
F045-02r,17 für liebt mir ain rotter mund von swaben her wort fort geper person gestalt gemainiklich Ain stoltze
swäbin das bewärt an der ich nye kain tadel vand die meinem hertzen ist vermert für alle die ich ye erkant Ir öglin
nas mund kynn vnd kel formieret schon darob das fel rot weyss ain klain verblichen hel Ir ermlin hend brüst lüst an
end hertt weyss vermalt gar rainiklich Klain in der mytt ain dicken sitz keyf rund verwelbt schon vnder sprewtzt zway
diechlin waidelicher hitz zw tal das bainlin vnurschewtzt Mit ainem füszlin smal vnd klain klug vnder secz Ir wandel
rain vnstrefflich ist der welt gemain der rechten mäss mit sytt tün lass hat sy gewalt gantz ainiklich Passio domini
nostri Jhesu Christi completa Anno et6 IN oberland ain hoher künig gewaltikleich gesessen vor tzeiten gantz sein her
verlos bald manne vnd auch frawen durch zwo person dasselb beschach dorumb das die zerbrachen sein gebot Der ward
gesandt von seinem vatter verrlich vngemessen gen nyderland er In erkos vil awbentewer schawen die er versücht mit
vngemach verwegenlich durch mange wilde rott Gross ellend armüt frost vnd hitz mit allem hofgesind gedultiklich durch
gruntlos witz laid seiner mütter kind die In kewschlichen hye gebar an we vnd mayl das sag ich ew fur war Sein heerlich
krafft hersscht aller macht volkomenlich allmächtig dahaym In seines vatter reich wie wol er hye zw lande sein zeit vast
hertiklich verdolt ee das er an dem crewtze laid die not Senlich sighaft was sein ge
F045-02r,18 müt än vnderlass newr trechtig zerbrechen schier die vinstern keich mit seiner aigen hande vnd die
gerech
F045-02r,19 ten darauss holt die hye nach seinem willen waren tod Gross wunderzaichen süsser ler er von Im
sehen lye ee In begraiff des todes ser den er menschlichen hye laid von seinr aigen creatur die er beschüff In men
F045-02r,20 schlicher figur Kain güten tag er nye betratt In vierdhalb dreissig Iaren wie wol sein macht durch-
lewchtig was die nyemand kan durch granden loblich an end vnd anefangk so ist des fürsten wesen ain ewig mass Es ist
ain fräg warumb vns wolt so hertiklich eraren der himel erd schüff laub vnd gras all creatur erzünden lebentig darIn mit
aim gedanck vnd aller gnaden ist ain volle strass Aquinas Thomas des beschaidt ain kindlin vnursert von lieb vnd durch
gerechtikait sich gab der inarter swert wie wol sein vatter manigualt erlösen mocht den val durch sein gewalt Dorumb
so batt der hochgelobte kung vor an dem berge ee Im sein iunger gab den kuss mit tufftikleichem trone sein vatter
innikleichen süss das er In freyte ob es muglich wer Der forchte wat was engestlichen von des todes serge doch gab er
seines willen fluss der vätterlichen krone gantz In sein hend sünlicher grüss wie wol Im was das hertz vnmässlich swer Als
er ye leiden solt die pein nach tÖtlichem geferrt do kert er zw den Iungern sein die slieffen also herrt er sprach wacht auff
bett mit vernunft wann Ir nicht wisst tag zeit des todes kunsst In dem so kam iudas der seinen herren hett verräten mit
ainer rott der Iuden schal vnd kusst In an sein wange dorunb das man In kennen tet wann er aim iunger was ain tail gelich
Der wierdig nam ihesus sprach zw dem volck die In beträtten mit swerten spiessen ane zal wem sücht ir so gedrange dis
tü wir ihesum nazareth er antwurt tugentlichen das bin ich Als er das wort götlich vermeldt auss seinem hailgen mund
sy vielen In des garten veld all rügkling auf den grund da ward geprüfft sein mechtikait vnd das er williklich die marter
laid Sein loblich macht darnach verhieng das sy In viengen stiessen hertt bunden raufften auss den bart In wurffn auf die
erde hässlich ellend mit grossem neyt ward er gefurt In aines richters haws Dieselbig nacht der vinster ain end kain mund
Referenzkorpus Frühneuhochdeutsch 1.0.1 (https://linguistics.rub.de/ref/) 14
F045: Lieder Modernisierter Lesetext
nicht mag besliessen das leiden von dem heern zart sant peter der vil werde verlognot dreymal kurtzer zeit des der vns
losst mit seiner marter graws Maria die vil raine magt vnsäglich ward betrübt als Ir die mer ain iunger sagt haiss wainen
sy da vbt vmb Iren seligen lieben schatz den sy em
F045-02r,21 pfieng gepar durch kewschen latz Als nu ir will an Im ergieng strencklich durch bös behagen die
langen nacht bys an den tag sy fürten in mit gahen Caypha pylato vnd darnach herode zw als ain schedlichen man Von
dem noch vil zw singen wer wes sy In tetten frägen er antwurt In mit klainer sag das gund In ser versmahen herodes In
Im selber sprach er ist vnweys steyd er nicht reden kan Vnd legt Im an zw vngelimpf ain törlich klaid berurt ausz Im
so triben sy den schimpf widrumb ward er gefürt pylato furbass vngestillt durch micheln spot als ainen toren wild Mit
grossem sturem vnd vngefügem hewlen schawren brawsen liess sich der küng küng aller küng der heer heer aller herren
gedultiklich recht als ain lamp pylato smächlich wider weysen für Derselbig wurm krenckt sein gewissen von des kaysers
grawsen haimlich In seines hertzen drung wie wol er wesst den keren der iuden hass durch valsche wamp noch volgt er
In mit böser wille kür Er liess In gaiseln bärmiklich An ainer sewle bloss von Im das blüt gar ärmiklich auss seinem
leichnam floss man satzt Im auf sein hailigs hawbt ain dürnin kron mit herttem druck betaubt Auss der ratschrann ward
er geweyst mit bitterlichem smertzen den Iuden für pylatus stymmt den ewren küng hye schawet sy sprachen kunges hab
wir nicht newr ainen kayser dem wir sein vermannt Spöttlichen sann So knyeten sy für In mit bösem hertzen vnd eerten
In hemisch vergrymt mit falschem grüss gebrawet Ave rex iude
Referenzkorpus Frühneuhochdeutsch 1.0.1 (https://linguistics.rub.de/ref/) 15