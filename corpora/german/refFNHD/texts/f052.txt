F052: Florian Waldauf von Waldenstein, Stiftbriefe Modernisierter Lesetext
+H
corpus: ReF.MLU
language-area: südbairisch
language-region: ostoberdeutsch
language-type: oberdeutsch
genre: T
medium: Handschrift
time: 16,1
reference: Hs.: Blatt (r/v), Kolumne (a/b), Zeile
corpus-sigle: F052, IV-Ac-T2, H
text: Florian Waldauf von Waldenstein, Stiftbriefe für die Frauenkapelle in der Pfarrkirche St. Nikolaus zu Hall i.T.
text-author: -
text-type: RG Rechts- und Geschäftstexte, Urkunde
assignment_quality: Z1 (Autograph)
hoffmann_wetter_nr: -
library: Innsbruck, StA
library-shelfmark: U-587
date: 1501
place: -
text-place: -
printer: -
edition: -
size: -
language: fnhd
literature: -
notes-transcription: Anmerkungen zur Transkription:; - Der Text ist in Artikel gegliedert, deren Nummerierung sich
ab F052-004r,01 jeweils am linken oder rechten Seitenrand findet und deren Beginn jeweils durch die Setzung einer
waagerecht verlängerten Initiale markiert wird. Hin und wieder finden sich (bei “O”-Initialen) links neben der Initiale
separate Schnörkel, wohl als Ersatz für die waagerechte Verlängerung der Initiale. Die Zeilen 001r,01 bis einschließlich
002v,47 folgen diesem Muster (trotz vorhandener Artikel-Marginalien) nicht - sie bilden das Inhaltsverzeichnis.; -
Die Zeilen F052-003r,01 bis einschließlich 003r,13 bilden indessen eine Art Vorwort: Auch sie folgen nicht dem
oben genannten Schema.; - In der ersten Zeile finden sich sehr große, mit Bögen und Verzierungen ausgestattete
Initialen.; - In der jeweils letzten Zeile sind einige Buchstaben nach unten hin verlängert, wobei diese Verlängerungen
z.T. (schmückend?) bogenförmig ausgestaltet wurden.; - Im Innern der Klammer zu Beginn und am Ende jeweils
halbhoher Punkt z.B. 004r,13; Einzelne Grapheme; - es werden Groß- und Kleinschreibung im Text unterschieden; -
neben A und a findet sich ein kleines a mit einem nach oben gehendem als Anzeichen für Großschreibung: umgesetzt
als A u.a.:; 008r,31 Altardiener; 008r,37 Altar; - Z am Wortanfang ist größer als im Wortinneren, wird aber dennoch
als Kleinbuchstabe umgesetzt; - I/J immer als J umgesetzt; - Verbindung kt: häufig Boden vom k oben zum t gehend,
aber nicht als Ligatur aufgefasst: z.B. 001r,19 Jarmarckt; Diakritika; - wurden im Folgenden fast vollständig (mit
””) als unbestimmt umgesetzt, da keine eindeutige Entsprechung von Form und Funktion (vgl. die unterschiedlichen
Superskripte bei -prun (in Weichprun) in Zeilen 007v,20-23) gegeben ist und auch eine Differenzierung der einzelnen
Formen schwierig ist; - In vielen Fällen ist eine Funktion als Umlautmarker etc. zwar sehr wahrscheinlich -, da sie
insgesamt jedoch schwer voneinander unterschieden werden können, wurde auf eine Differenzierung vorerst verzichtet; -
Ausnahme, wenn ein über ein u gesetztes o-förmiges Zeichen deutlich zu erkennen ist, dann Umsezung als uo, markiert
aber nicht in jedem Fall ein o, das den diphthongischen Charakter anzeigen würde (z.B. auch vereinzelt beim Diphthong
au: einmal aus mhd. ou (008r,06: auoch), dann aus mhd. langem (001r,55: auof ); - wenn das kreisförmige Superskript
nicht ganz oder nur halb geschlossen ist, dann Umsetzung als u; - über dem u auch bogenförmiges Superskript, sehr
häufig, wenn u Teil eines Diphthongs ist: Umsetzung auch als u*; Satzzeichen; - Punkte auf mittlerer Zeilenhöhe: %.; -
senkrechte Striche unterschiedlicher Länge: /; - nicht immer sind beide Formen deutlich voneinander zu unterscheiden;
Einzelne Lexeme; - Wort y’e#zuzeiten als jezuzeiten interpretiert und deshalb ungetrennt, nicht im DWB, vgl. aber
Frnhd. Wb: 005r,49; 005r,52; 006v,50; 007r,60; 008v,37; 008v,56; 009r,18; - principal in Verbindung mit Caplaney hier
als Adjektiv und nicht als erstes Kompositionsglied aufgefasst (vgl. DWB); vorhandener Text / verfügbarer Text:
abbr_ddd: WalFrau
extent: FnhdC: -; compl: 001r,01-010r,19
extent-size: FnhdC: -; compl: ca. 20.522 WF
@H
F052-001r,01 Vermerckt das Register vber herrn Florian Waldauf von Waldenstain Stifftbrief . an treffent
Referenzkorpus Frühneuhochdeutsch 1.0.1 (https://linguistics.rub.de/ref/) 1
F052: Florian Waldauf von Waldenstein, Stiftbriefe Modernisierter Lesetext
vnser lieben Frawen Capellen zu Hall im Yntal / auch bede caplaneyen / das Predigambt / das teglich Salue Regina / vnd
andern seinen gestifften gotsdienst daselbst . Vorred in die Stifftung der.1.2.et Artickel . vorred in die zwo Caplaneyen
vnd das Predigambt / der.rum . Welche heiligen der Capellen Patron sind / vnd wie die Stifftung auf Burgermaister vnd
Rat der Stat Hall im Yntal gestifft ist ..5 . Dise Stifftung sol nymermer ab geen / gemyndert verkert noch verendert
werden /.6 . Wie die Erst principal Caplaney vnd das Predigambt gestifft sind / vnd sol der Prediger alle wochen zum
mynsten drey Messen lesen /.7 . der Prediger sol auch dartzuo alle wochen ein Seelmess Lesen / vnd dartzuo alle
Quatember ainmal / an ainem Freytag / für das Ewangeli den Pas
F052-001r,02 sion lesen ..8 . Der Prediger vnd Caplan sullen nach yeder Mess laut lesen das Ewangeli Jn principio
Erat verbum c . vnd in allen Jren Messen vnd Embtern den Stiffter vnd Stiffterin / vnd all getrew fürdrer Stewrer vnd
Handthaber vnser lieben Frawen Capellen vnd diser Stifftung in Jrer ge
F052-001r,03 dechtnüss vnd gepet haben /.9 . Ob vnser lieben Frawen Capellen vnd Altar enteeret wuorden
/.10 . Ob generalInterdict oder geistlicher Pan oder twang gen Hall gelegt wurde /.11 . Ob der Prediger oder Caplan
Excomunicirt wurde /.12 . Der Prediger sol alle Suntag vnd alle Feyrtag das gantz Jar ein lobliche Predig tuon /.1et .
Der Prediger sol auch Predigen an den Werchtegen / daran patrocinium in der Capellen gehallten wirdet /.1rum . Der
Prediger sol in der vasten Predigen alle tag / vnd im Aduent zum mynsten alle Wochen drey oder vier werchteg /.15 .
Der Prediger sol alle Jar am dritten montag nach sand Georgen tag in Haller Jarmarckt . Sermonem in Latein ad Clerum
tun /.16 . Der Prediger sol in allen Predigen bitten für Stiffter vnd Stiffterin auch fur all getrew furdrer Stewrer vnd
handthaber vnser lieben Frawen Capellen vnd diser Stifftung /.17 . Der Mesner sol zu allen Predigen Lewten vnd den
PredigStuel dekhen /.18 . Ob der Prediger offter wolte Predigen Mess Lesen . oder singen / oder auch in der heiligen
geschrifft lesen /.19 . Ob der Prediger etliche Predigen oder Messen versawmen wurde /.20 . Wie der Prediger sol graduirt
vnd geschickt sein /.21 . Der Prediger sol die Capellen / Stifftung / das gross heylthumb / die Bebstlichen Jndulgentzen
c in allen Predigen furdern /.22 . Der Prediger sol der Capellen kirchweyhe / die Patrocinia / Jartag / Indulgentzen
vnd anders verkunden /.2et . Der Prediger sol das gemain Volkh wider geistlich noch weltlich oberkaiten nit bewegen
/ noch Zwitrecht zwischen Jnen machen.2rum . Der Prediger vnd Caplan sullen des Opfergellts / peicht ze horn vnd
ander Pharrlichen Recht muessig geen /.25 . An welchen Festen vnd tegen der Prediger / vnd Caplan in Jrn Chorrocken
bey den Vespern Embtern vnd anderm gotsdienst im Chor sullen sein / vnd an welchen Festen und tegen Sy mit dem
kirchherrn vnd seiner priesterschafft in der procession umb die kirchen sullen geen.26.27 . Ob der Prediger mit plodigkeit
vnd kranckait seins leibs beladen wuorde /.28 . Der Prediger / vnd Caplan sullen zuo Hall mit stetem wesen residiern vnd
sol sich der Prediger in der Lehenherrn vnd Ersamen Rats zu Hall Sachen vnd geschefften zu reden vnd Raten willigklich
prauchen lassen /.29 . So es zu Hall an der pestilentz wurde sterben / wie sich der Prediger vnd Caplan dieselb Zeit
mit diser Stifftung halten sullen /.et0 . Ob der Prediger oder Caplan / oder Sy bede / die Capellen vnd Caplaneyen c
resigniren wolten /.et1 . Die Lehenschafft der Capellen vnd Ersten principal Caplaneyen / der das Predigambt zu geainigt
ist / hat heer Florian Waldauf von Waldenstain Jme vnd allen sein Eelichen mandlichen Leibserben / vnd nach derselben
aller abgang dem Bürgermaister vnd Rat der Stat Insprugk vnd Jren nachkomen vor behalten / vnd dieselben Lehenherrn
/ süllen allain den doctorn oder Licenciaten zu dem Predigambt presentiren / der Jnen durch die von Hall zu Prediger
benennet wirdet /.et2 . So sich die von Hall ains doctorn oder Licenciaten zu prediger zu erwelen vnd benennen nit
verainen wurden / sol der kirchherr zu Hall ain Obman sein /.etet . Wo der Lehenherr ainen anndern dan dene / so die
von Hall zu Prediger erwelet hetten / zu presentirn / vndersteen / oder dene so die von Hall zu Prediger benennet hetten
/ zupresentirn geuerlichen verziehen wurde /.etrum . Jn erwelung des Predigers sullen sich die von Hall kain Gratien
nomination reseruat geschefft beuelh erste pete noch ander fur bitte oder furdrungen verhindern lassen /.et5 . Vorbehalt
dem geslecht der Waldauofen von Waldenstain in dem Erwelen . vnd benennen ains Predigers /.et6 . Was yedem doctorn
vnd Licenciaten so sich zu Hall auf dem Predigstuel horn hetten lassen / fur Zerung sol geschenckt werden ..et7 . Welche
Doctorn oder Licenciaten / zu Prediger nit auf genomen wurden / die sullen zu dem Lehenherrn / Ersamen Rat zuo Hall
noch der Stifftuong / khain ansprach haben ..et8 . Nach ab sterben ains Predigers . sol der Rat zuo Hall / das predigambt
von stund an einem andern geschickten vnd gelerten Layen
F052-001r,04 priester zu uerwesen befelhen /.et9 . Wie die annder vnd Nidrer Caplaney gestift ist . vnd sol der
Caplan / alle tag auf ain benante stuond Mess Lesen vnd der Mesner alle tag dartzuo Lewten /.rum0 . Ob aber der
Prediger auof dieselb stund . in der Capellen wolt Mess lesen /.rum1 . der Caplan mag in der wochen ain Vacanten haben
/ Doch daz Er ain anndern Erbern Layenpriester an sein stat bestelle /.rum2 . Ob der Caplan aine oder mer Messen
versawmen wurde /.rumet . der Caplan sol alle Montag ain Seelambt singen / die offen peicht sprechen / fur stiffter vnd
Stiffterin . vnd fur all getrew furdrer Stewrer vnd handthaber der Capellen vnd Stifftung bitten c /.rumrum . Wauon der
Caplan alle Phintztag Freytag vnd Sambstag Mess lesen / vnd daz Er auch alle Monat ainmal an ainem Freytag fur das
Ewangeli den Passion Lesen sol /.rum5 . der Caplan sol alle tag nach seiner Mess den Weichpruen geben /.rum6 . Ob
der Caplan mit blodigkait vnd kranckait seins Leibs beladen wurde ..rum7 . Die Lehenschafft der anndern vnd Nidrern
Caplaney / hat herr Florian Waldauf von Waldenstain Jme / vnd allen seinen Eelichen mandlichen Leibserben / vnd nach
derselbn aller abgang dem Burgermaister vnd Rat der Stat hall im Yntal / vnd Jren nachkom
F052-001r,05 en vor behallten /.rum8 . Vorbehalt dem geslecht der Waldaufen von Waldenstain in dem verleyhen
der andern vnd Nydrern Caplaney.rum9 . Verwilligung frawen Barbaran Waldaufin von Waldenstain in die Lehenschafften
Referenzkorpus Frühneuhochdeutsch 1.0.1 (https://linguistics.rub.de/ref/) 2
F052: Florian Waldauf von Waldenstein, Stiftbriefe Modernisierter Lesetext
payder Caplaneyen vnd all ander Sachen im Stifftbrief begriffen /.50 . Nach ab sterben des Caplans / sol der Ersam Rat
zu Hall die Caplaney einem andern erbern Layenbriester zu uerwesen befelhen /.51 . Der Caplan sol der Capellen vnd
Stifftung gegenschreiber sein / bey allem gotsdienst / alle mengl vnd sewmnussen auf schreiben / Er sol auch bey allem
des kirchprebsts empfang vnd ausgab sein / allen des kirchprebsts empfang vnd ausgab gegenschreiben vnd alle Jar . nach
des Kirchprebsts getanen Raytung . seine Register vnd gegenschreiben dem Lehenherrn vberantwurtten /.52.5et . der
Prediger vnd Caplan haben ainen aignen gestifften vnd bestelten Altardiener /.5rum . Wie der Capellen kirchweiyhe die
zway Fest vnser lieben Frawen der verkundung vnd Schydung vnd dartzu das Fest des heylthumb zaig ens sullen besungen
vnd begangen werden /.55.56 . Von dem Fest vnser lieben Frawen der verkundung.57.6rum . Wie man an gemelten vier
Festen / von wegen der Capellen Presentz geben sol /.58.68 . der Rat ze Hall sol alle Prelaten Pharrer vnd Vicarien im
Yntal ersuchen vnd bitten die Romischen gnaden vnd Ablass an ob berur ten Festen zu uerkunden /.59 . Der kirchherr
zu Hall sol an den Festen / daran die Romischen gnaden zu der Capellen verlihen sind . Obrister penitencionari sein
peichtvater setzen vnd denselben gewalt Ordnung vnd befelh geben /.60.61.62 . Wie sand Niclasen kirchen zu Hall vnd
vnser lieben Frawen Capellen an den gemelten vier Fessten mit Tapesserey c sullen geziert werden /.6et . Wie die Capellen
an den Festen vnd tegen Purificationis / Natiuitatis / Visitacionis / Presentacionis vnd Conceptionis Marie / an sand
Thomas / sand Florian sand Georgen / sand Cristoffen / sand Erasmen / sand Martein / sand Barbaran / sand Birgitten
/ wittiben von Sweden . als der Capellen Patron / vnd dartzu an sand Annan tag / sol besungen werden /.65 . Der
Prediger sol alle Lobembter singen vnd dartzu alle vespern / auch den Jartag regiern / vnd sullen Jme zwen Ministranten
zu geordent werden /.66 . Wie man an den gemelten xiiij Festen vnd tegen von wegen der Capellen presentz geben sol
/.67.68 . die Cantores sullen alle vespern vnd lobembter / so in der Capellen gesungen sullen werden vor der Capellen
singen vnd allain die Monteglichen Seelambter vnd das teglich Salue Regina in der Capellen singen /.69 . Wo das in
Silber gefast Heylthuomb / zu gehorend sand Niclasen kirchen / vnd das so der Capellen zu gehoret / zu den gestifften
vespern vnd Embtern / in der Capellen sol gesetzt werden /.70 . Ain klaine silbrim Monstrantzen mit Heilthumb / sol
alle tag von morgens frue / bis das hochambt gesungen ist / vor dem Sarch des heyl
F052-001r,06 thumbs steen /.71 . Wie herrn Florian Waldaufs Jartag alle Jar sol gehalten vnd begangen werden
/.72.7et.7rum.75.76 . Des Stiffters vnd Stiffterin / vnd aller des Stiffters Eelichen leibserben begrebdnuss sol in der
Capellen gehalten werden / doch sol man zwischen dem Saggrer vnd des weissen Merblein Marchstains in der Capellen
nyemands begraben /.77.78 . Wie das Salue Regina alle abent das gantz Jar in der Capellen loblichen sol gesungen werden
/.79.80 . Wie die antiffen Recordare virgo mater alle tag nach dem hochambt sol gesungen werden /.81 . Wie man
von wegen des teglichen gesungen Salue vnd Recordare / vnd des Monteglichen Seelambts alle quoattember Presentz
gibt vnd was man dagegen auch ainem yeden der icht versawmbt hette ab zeucht /.82.8et . Alle tag zum Fruemal vnd
nachtmal ain prebend aus dem Spital auf die Schuel zu geben /.8rum . die Priesterschaft sol alle Freytag nach der Vesper
ain Respons von vnser lieben Frawen vnd dartzuo die antiffen Gaude dei genitrix virgo inmaculata / in der Capellen
singen /.85.88.89.90 . Der wochner sol alle tag knyent in der Capellen vor ainem Crucifix . die xv . ermanungen vnd
gebet von dem leiden xpi{10} peten.86 . die Priesterschaft sol alle Freytag das ganntz Jar / in Jrn Messen Stiffter vnd
Stiffterin / auch all getrew Furdrer Stewrer vnd handthaber der Capellen vnd Stifftung in Jrer gedechtnuss haben / vnd
yeder ein Collecten ein legen c ..87 . zway ewige Liechter sullen in der Capellen vor dem Heylthumb tag vnd nacht mit
Pawmol in Lampen prynnen ..91 . Wie Die Capellen das Heylthumb / vnd aller gestiffter gotsdienst sol beleucht werden
/.92.9et.9rum.95.97 . Von sand Niclasen kirchen sol man zu der Capellen geben / Oblaten opferwein / Es sol auch sand
Niclasen kirchen die Capellen mit Messgewandten Messpuechern kelchen altartuchern vnd annder notturfft in ewig zeit
versehen /.96.97 . Wer die Slussl zu der Capellen vnd dem Saggrer haben / vnd wer die Capellen den Sarch vnd Saggrer
vnd was darein gehort ver
F052-001r,07 sorgen sol /.98 . Wann vnd zu welcher zeit / der Mesner die Capellen / auch die Eysnen Tur / des
Saggrers sol auf tuon offen steen lassen / vnd wider
F052-001r,08 umb zu sliessen.99 . Wer die slussl hat zu den Eysnen Palkhen vor dem Sarch des Heylthumbs .
Jtem wann man dieselben Palkhen sol auf tun vnd offen hallten / vnd wer bey dem Heylthumb sitzen sol c /.100.101.102
. Wer die Slussel hat zuo dem ynwendigen Eysnen getter / vor dem heylthuomb / vnd die Slussl zu den geltstokhen / in
der Ca
F052-001r,09 pellen / Jtem wie offt man dieselben geltstokh sol auf tuon / vnd wer dabey sol sein /.10et . Wie
das gelt in den geltstokhen sol aus getailt werden /.10rum . Wie es mit dem Wachs klaidern Ertz hennen huener Ayr
prot wein auoch Clainat vnd anderm so in die Capellen gefallet gehalten sol werden /.105 . Wer die Slussel hat zu dem
beslagnen gelttruchl / das alle patrocinia vnd hochzeitlich Fest c in die Capellen auof ain Tischl gesetzt wirdet Jtem wie
offt man das auf tun sol / vnd wie dassselb gelt aus getailt wirdet /.106 . Wer die Slussel hat zuo dem Cassten der im
Saggrer ein gemawrt ist / darJnn die Bullen / vnd ettlich der Capellen Clai
F052-001r,10 nat behalten werden / Desgleichen wer die Slussel hat / zu dem grossen Cassten im Saggrer / darJnn
die Ornet vnd Mess
F052-001r,11 gewant ligen /.107 . Thumbbrobst Thumbdechant vnd das Erwirdig Capitl zuo Brichsen sind
Conseruatores Executores behalter vnd handt haber der Capellen vnd Stifftung vnd Sy sullen die Capellen bey den Zinsen
vnd gulten / Jtem bey den Romischen gnaden vnd Ablass vnd dartzu bey anndern gaben / vnd rechten handthaben
Referenzkorpus Frühneuhochdeutsch 1.0.1 (https://linguistics.rub.de/ref/) 3
F052: Florian Waldauf von Waldenstein, Stiftbriefe Modernisierter Lesetext
/.108.109 . Der kirchherr zu Hall vnd sein Briesterschafft sullen die Capellen vnd Stiftung c in allen Jren Predigen Peicht
horn vnd annderswo furdern / vnd darob seyn . damit der gotsdienst gehalten werde / Sy sullen auch all Suntag auf
der Cantzl bitten fur Stiffter vnd Stiffterin c . vnd wider die Stifftung nit tun c /.110.111.112 . Der Prediger Caplan
kirchprebst vnd Mesner sullen die Capellen vnd den gestifften gotsdienst furdern vnd Jr auf sehen haben / damit der
gotsdienst gehalten werde c / vnd was Sy mengl oder sewmnussen merkhen wurden / sullen Sy dem Ersamen Rat zu
Hall an tzaigen c . vnd solchs bey Jnen sollicitiren.11et.11rum.1rum7 . Der Prediger Caplan kirchprebst Statschreiber
vnd Mesner sullen des Stifftbriefs gleuoplich Vidimus oder abschrifft dauon / alle Jar zwaymal lesen / vnd dabey der
Capellen vnd Stifftung nutz vnd notturfft betrachten /.115 . Der Prediger vnd Caplan sullen ain slussel zu der Capellen
Librey haben / vnd die Librey vnd Pucher versorgen /.116 . So ain Prediger / vnd auch ain Caplan / mit oder on
testament / vermecht oder geschefft mit tode ab geen / wie es mit Jrer verlassen hab vnd gut sol gehalten werden
/.117.118 . Der Prediger vnd Caplan sullen vor vnd ee Jnen die possession der Capellen vnd Caplaneyen gegeben wirdet
/ geloben vnd swern vnd sich auch verschreiben / dise Ordnungen vnd Stifftungen ze halten vnd dawider nit ze tun
/.119.120.12rum.1rum9 . Aus was vrsachen der Prediger vnd Caplan / der Capellen Caplaneyen vnd pfrundten mugen
priuiert vnd entsetzt werden vnd wie das geschehen sol /.121.122.12et.12rum . des Predigers vnd Caplans Solde vnd
Quattembergelt /.125 . des Predigers vnd Caplans behawsung prunen und Garten die sind stewr vnd wacht frey / vnd hat
yeder sein aigen gemeche in der behawsung ..126.128.129.1et0.1et1.1et2.1etet . die Zinss vnd gulten so auf des Predigers
vnd Caplans behawsuong gelegen / sind ab gekaufft vnd ab gelost /.127.1etrum.1et5.1et6 . Wo die behawsung durch fewr
oder in . annder wege schaden nem / oder sunst ichts zu pawen nott wurde /.1et5.1et6.1et7 . Zwen Stedl in der Stat
Hall / sol ain Rat zu Hall zu der behawsung kauffen die ab prichen / gerten daraus machen / vnd die dem prediger vnd
Caplan aus taylen.1et8 . Wieuil der Stiffter vnd Stiffterin / kelch Messpucher Messgewandt Tapessereyen vnd annders zu
der Capellen vnd Stifft
F052-001r,12 ung gegeben haben /.1et9 . Burgermaister vnd Rat der Stat Hall / sullen die Capellen vnd Stifftung
auch der Capellen guter zins gulten / vnd zue
F052-001r,13 stendt vnd dartzu die Bebstlichen Romischen vnd annder gnaden / vnd Ablass / auch das gross
Heylthumb vnd anders hanndthaben vnd darob sein / daz solch Heylthumb getziert / vnd in Silber gefasst / der gestifft
gotsdienst gehalten . vnd alle mengl gewendet werden /.1rum0.1rum1 . Sy sullen ainen Burger des Rats der Capellen zuo
kirchprebst setzen / der sol alle der Capellen Zinss gulten vnd zustendt ein nemen / vnd menigklich dauon ausrichtung
tun / vnd Sy sullen alle Jar von Jme raytuong auof nemen / vnd den vorbestandt / in die Eysnen gelttruhen erlegen / in
bey wesen der Lehenherrn c . vnd wer die Slussel hat zu der Eys
F052-001r,14 nen gelttruhen /.1rum2.1rumet . der Prediger Caplan vnd Statschreiber sullen dem kirchprebst in
allen Sachen so die Capellen vnd Stifftung vnd sunderlichen was die gueter zins vnd gulten berurn das pesst zu handlen
verhelffen /.1rumrum . Der Rat zuo Hall sol alle Jar ainmal mit gueter Ordnuong das Hochwirdig Heylthumb zaigen /
vnd khain Heylthumb von der Capellen geben / noch verschencken /.1rum5 . Der Rat zu Hall sol alle Jar ettlich puoecher
zu der Capellen Lybrey kauffen / vnd dartzu dem Prediger ain Slussel zu der Stat
F052-001r,15 Librey geben /.1rum6 . Der Rat zu Hall sol von yedem Babst / auch von yedem Ertzbischof zu
Saltzburg vnd Bischof zu Brichsen erlangen Confirmacion vnd bestettung dises Stifftbriefs / auch der Bebstlichen vnd
ander Jndulgentzen mit etwas merung derselben Jndulgentzen auf etlich Fest / vnd dartzu ain verwilligung in die Stifftung
von ainem yeden an geenden kirchherrn zu Hall /.1rum7 . Wo der Capellen verschreibuongen Bullen vnd Briefe c
behalten werden /.1rum8 . der Rat zu Hall vnd sunst nyemands annderr / hat gewallt vnd macht einem yeden Prediger
vnd Caplan die possession zu geben / vnd Sy sullen vor bede geloben vnd swern / sich auch verschreiben / dise Stifftung
zu halten c ..119.120.12rum.1rum9 . Die von Hall sind Vogt vnd Schirmherrn vber die Pharrkirchen vnd Phaerhofe zu
Auxams vnd Patsch /.150 . Die von Hall mit willen vnd wissen / des Lehenherrn vnd Predigers / mugen die verordenten
Sold / belonungen presentzen vnd kerungen mern vnd myndern / auch ob zubehaltung nutz vnd auf nemen / der Capellen
vnd stifftung not vnd gut sein wurde / ettlich Artikl vnd Ordnungen in disem Stifftbrief zimlichen endern vnd verkeren
/.151.152 . Wie der Capellen gelt / so alle Jar nach des kirchprebsts getanen Raytung vber all sein ausgab vor besteet / zu
nutz der Ca
F052-001r,16 pellen sol an gelegt werden /.15et.15rum.155.156 . Vorbehalt dem geslecht der Waldaufen von
Waldenstain in dem Erwelen der Studenten / vnd Baccalarien die zu der Lernung vndterhalten sullen werden /.157 . Wie
man die Studenten erwelen sol / wie Sy geschickt sein / vnd was Ordnung Sy auf der vniuersitet / vnd nachmals halten
sullen /.156.158 . Der Rat zu Hall sol alle Jar des nechsten Suntags nach des Stiffters Jartag ein froliche Ladschaft vnd
gesellenmal halten /.159 . Der Prediger sol dem Burgermaister zu Jnsprugk alle Jar nach des Stiffters gehalten Jartag ein
degen vnd ain par hant
F052-001r,17 schuech zu schikhen vnd vereeren /.160 . Des kirchprebsts Ordnung gewallt vnd befelh / wie Er alle
zinss zuestend vnd gefell sol ein nemen versorgen vnd verraiten /.161.16rum . Der kirchprebst mag die vngehorsamen
zinszlewt vnd ander mit geistlichem oder weltlichem Rechten fur nemen vnd treib en / Er mag auch die freyen
Stifftguoeter zu pawrechten hin lassen /.162.165 . Der kirchprebst sol in bey wesen des Caplans / einem yeden ab ziehen
was Er versawmbt hette /.16et . Alle brief so von wegen der Capellen gueter aus geen / sullen mit der Stat Hall Jnsigl
oder Secret besigelt werden /.166 . Wem das Siglgellt vnd das gelt fur die anfeng / auch fur aufzug vnd abzug zu gehoret
Referenzkorpus Frühneuhochdeutsch 1.0.1 (https://linguistics.rub.de/ref/) 4
F052: Florian Waldauf von Waldenstein, Stiftbriefe Modernisierter Lesetext
vnd was man zu Siglgelt auch fur anfeng aufzug vnd abzug nemen sol /.166.167 . der kirchprebst sol alle Sachen / die
Capellen vnd Stifft berurendt / handlen mit willen vnd wissen des Predigers Caplans vnd Statschreibers vnd verhueten /
daz die Hofe und guoeter / nit getailet / noch nach zinss darauf geslagen werden c /.1rumrum.168.169 . des kirchprebsts
Sold vnd des Caplans Eerung von wegen des gegenschreiben /.170 . Des Mesners ordnung vnd befelh / vnd wie Er
die Capellen vnd Saggrer versorgen / auch kern Waschen vnd dartzu Oblatten opferwein vnd ander notturfft in Saggrer
antworten auch alle kertzen machen / vnd die zwo Lampen prynnent halten sol /.171.172.17et . 17rum . Des Mesners
vnd seins knechts Sold vnd belonung /.175 . Ob sich zwischen dem Prediger vnd Caplan vnd der Briesterschafft zuo
Hall Jrrungen oder Zwitrechten begeben / wie die sullen entschiden werden /.176 . Ob sich zwischen dem Prediger vnd
Caplan vnd dem Ersamen Rat der Stat Hall Jrrungen oder Zwitrechten begeben / wie die sullen entschiden werden /.177
. Wo sich zwischen dem Lehenherrn der Capellen / vnd dem Ersamen Rat zu Hall Jrrungen oder Zwitrechten begeben /
wie die sullen entschiden werden /.178 . Wo sich aber zwischen dem Prediger vnd Caplan . vnd dem kirchprebst Mesner
/ oder andern Burgern zu hall / Jrrungen be
F052-001r,18 geben / wie die sullen entschiden werden /.179 . Jn allen Vrtailen vnd Rechtlichen entschaiden / ist
yedem tayl das geding vnd Appellacion fur sein ordenlichen Richter vor behalten ..179 . Die Hofe zinss vnd gulten c .
so der Stiffter vnd Stiffterin mit sambt den kaufbriefen vnd Vrbarpuech / dem Ersamen Rat zu hall zu der Capellen vnd
Stifftung vbergeben / vnd sich derselben verzigen haben /.180.189.192.19et.19rum . Die Zins so alle Jar auf sand Gallen
tag verfallen vnd aus gericht werden /.181 . Die Zins von den freyen stifftgutern ob der Sull gelegen / so alle Jar an sand
Elspeten tag gefallen vnd aus gericht werden /.182 . Die zins von den freyen Stifftguetern in Stubay gelegen / so alle Jar
des nechsten tags nach sand Elspeten tag gefallen vnd aus gericht werden /.18et . Die zyns von den freyen Stifftguetern
vndter der Sull gelegen / so alle Jar an sand kathrein tag gefallen vnd aus gericht werden /.18rum . Die zins so Jerlichen
auf sand katherinen tag gefallen vnd aus gericht werden / von den Zynsguetern vndter der Sull gelegen / darauf die
pawlewt pawrecht haben /.185 . Die Zins so Jerlichen auf sand Andres tag gefallen / vnd aus gericht werden / von den
Zynszguetern . ob der Sull gelegen / darauf die Pawlewt pawrecht haben /.186 . Die Zinss so Jerlichen auf sand Niclasen
tag gefallen / vnd aus gericht werden / von den Zynsguetern in Stubay gelegen / darauf die Pawlewt Pawrecht haben /.187
. Die vogtteyen so alle Jar an sand Pauls tag Conuersionis gen Hall geantwurtt werden /.188 . Die Zinss so Jerlichen
auf sand Jorgen tag gezinst vnd aus gericht werden /.189 . Was an den Zinsen vnd gulten kunftigklich ab geen wurde /
sol von der Capellen handtraichungen zustenden vnd gefellen erstattet werden /.190 . Welcher gotsdienst Ordnungen
vnd ausgaben am Ersten sullen ab geen vnd ab getan werden / Wo kunfftigklich die Zyns gul ten vnd hantraichungen zu
uolbringung alles verordenten gotsdiensts nit wurden genugsam sein /.191 . Straff vnd fluech vber alle die / so wider die
Capellen vnd Stifftung teten / oder hiendlen /.195 . Wo dise Stifft zu Hall nit gehalten wurde / so mag der Lehenherr /
vnd Burgermaister vnd Rat der Stat Jnspruogk / die gen Jnsprugk ziehen vnd transferiren.196.197 . Wo aber nachmals
dise Stifft zu Jnspruogk auch nit gehalten wurde . so mugen die der Thumbbrobst . Thumbdechant vnd das Erwirdig
Capitl zu Brichsen / gen Brichsen in die Thuembkirchen transferiren vnd ziehen /.198 . Der kirchbrebst sol alle Sold
belonungen presentzen Eerungen vnd annders in bey wesen des Caplans betzalen / auch allen Cossten zerung potenlon
vnd annders so das Erwirdig Capitl zu Brichsen der Lehenherr / die Stat Hall im Yntal / die Stat Jnsprugk der Prediger
Caplan kirchprebst Mesner vnd annder personen der Capellen verwant zu handthabung behalt
F052-001r,19 ung vnd volziehung diser Stifft aus geben wurden / zu yeder Quattember wider kern vnd aus richten
/.6.16.et7.59.1rum2.16et . 199 . Der Stiffter vnd Stiffterin haben den Stifftbrief mit Jren aigen hennden und namen
vnnderschriben / vnd dartzu Jre Jnsigl daran gehengt /.200.201.208.209 . Thuembbrobst Thumbdechant vnd das
Erwirdig Capitl zu Brichsen haben in dise Stifftung gewilligt die an ge
F052-001r,20 nomen / vnd des Capitls grosser Jnsigl an den Stifftbrief gehengt /.199.201 . Der kirchherr zu Hall
im Yntal hat in dise Stifftung gewilligt die an genomen vnd sein Jnsigl an den Stifftbrief ge
F052-001r,21 hengt.199.202 . Der Prediger und Caplan haben bede in dise Stifftung gewilligt / die an genomen /
. vnd zu halten gelobt vnd gesworen Sy haben auch bede Jre Jnsigl an den Stifftbrief gehengt ..199.20et . Burgermaister
Richter und Rate der Stat Hall im Yntal / haben in dise Stifftung gewilligt die an genomen / vnd der Stat Hall Jnsigl . an
den Stifftbrief gehengt . Sy haben auch zu Jren handen empfangen / die brief vmb die hof hewser guter Zyns vnd gulten
/ Jtem die Bullen vnd brief vmb den Ablas vnd die Brief vnd vrkunt vmb das heylthumb /.199 . Burgermaister Richter
und Rat der Stat Jnsprugk . haben auch in dise Stifftung gewilligt die an genomen / vnd der Stat Jnsprugk Jnsigl an den
Stifftbrief gehengt / Sy haben auch zu Jren handen empfangen / ettlich Vidimus vnd Transsumpt ettlicher kauffbrieue
verschreibungen vnd brieflichen Vrkunden / vnd gerechtikaiten zu diser Stifftung dienent /.199.205 . Der kirchprebst
vnd Mesner haben auch in dise Stifftung gewilligt / die an genomen / vnd den Stifftbrief besiglt{10}.199.206 . Diser
Stifftbrief sind vier in gleichem laut gemacht / den Ersten hat heer Florian Waldauf von Waldenstain / vnd Fraw Barbara
sein Eeliche hawsfraw als Stiffter vnd Stiffterin . den anndern / das Erwirdig Capitl zu Brichsen / den dritten / die Stat
hall im Yntal / vnd den Vierden Stifftbrief die Stat Jnsprugk.207 . Hall im Yntal Herrn Florian Waldauf von Waldenstain
. vnd Frawen Barbaran seiner Eelichen Hawsfrawen Stift brief . an treffend die heylig Capellen vnser lieben frauen zu
Hall im Yntal auch das predigambt / bede Ca
F052-001r,22 planeyen / das teglich gesungen Salue regina / vnd Recordare virgo mater c auch andern gotsdienst /
so Sy in sand Niclasen kirchen daselbst zu Hall im Yntal / gestift vnd auf gericht haben . Nach Cristi geburde Taw
Referenzkorpus Frühneuhochdeutsch 1.0.1 (https://linguistics.rub.de/ref/) 5
F052: Florian Waldauf von Waldenstein, Stiftbriefe Modernisierter Lesetext
F052-001r,23 sendtfunfhundert vnd im Ersten jar . Thumbrebst Thumbdechandt . Vnd das Erwirdig Capitl zu
Brichsen . vnd Burgermaister vnd Rat der Stete Hall im yntal vnd Jnsprugg . sind der ob gemelten heyligen Capellen
/ vnd aller Ordnungen stifftungen vnd Sachen in disem Stiftbrief begriffen / vnd dartzu auch des grossen heylthumbs .
vnd der Bebstlichen Romischen vnd ander Jndulgentzen gnaden vnd Ablass / damit die heylig Capellen begabt ist / ewige
conseruatores Execu
F052-001r,24 tores volfuerer behalter vnd hanndthaber c Der Prediger . Caplan . Kirchbrebst / vnd Mesner / der
heyligen Capellen zu Hall im Yntal / sind diser ordnung
F052-001r,25 en Stifftungen vnd Sachen ewige sollicitatores maner vnd aufseher . c . JN dem namen der Heiligen
vngetailten Driualtikait / got des Vaters / got des Suns . vnd got des heiligen Geists / in ainem ainigen ewigen gotlichen
wesen amen . dauon vnd daraus aller gewallt vnd mechtigkait / alle guttat vnd volkomne gab / alle kunst krafft . sterkh .
vnd vbung zu guet . gotliche gnad vnd Parmhertzigkait flewsset / der driualltig in personen / einiger ewiger got in der
Natur vnd wesen / durch sein Vaterlichs ewigs wort / den Sun gottes gleich Jm beschaffen hat / Himel vnd Erdtrich
. vnd alle Creatur . zu offenbarung vnd erclerung seiner Maiestat glori vnd Eere got lichs wesen . auch zu verordenter
hilff / nutz . trost . lust . vnd stetter vnderteniger dinstberkait zu dienen dem Menschen . damit Er willigklicher mit
ganntzem Hertzen vnd gmuot . genaigt wurde / gehorsam vnd dienst zu beweisen / seinem Schopfer . der Jn . vber
alle Creatur gewirdiget vnd geadelt / vnd in seiner Schopfung nach seiner gotlichen pildung vnd gleichnuss geformirt
hat Also daz Jm nit allain Jrdisch Creatur . Sonnder auch himelische geist / die heiligen Enngl zu behuetung vnd
beschutzung . von anfang seiner gepurd bis in sein letzt Ende zu gegeben sind / vnd vber das alles hat got der vater aus
besonnder lieb vnd vnaussprechlicher milltikait seinen sun das ewig Vaterlich wort / am letzten zu End der wellt geschikht
dem Menschen zu dienen / vnd nemlichen den weg der seligkait durch sein hailsame gotliche Lere zu Lernen / auch
die mit grossen wundersamen wercken zu besteten / also daz die menschlich natur / nach dem ellenden val der ersten
Eltern .(. durch die vngehorsam vnd mutwillen in ellend armuet vnd manicherlay geprechen / die wir leiden muessen /
vnd zuLetzt den yemerlichen smertzlichen vnd bittern tod geuallen .) durch den Sun gottes widerumb on Jrruong vnd
beswerung sicherlich wurde gelait vnd gefurt / zu dem ende / dartzu Sy beschaffen / berufft . vnd geuordert ist / der
ewigen freyden vnd selikait / durch genugtun sein in derselben vnser an genomen menschlichen natur / in ainer person
warer got vnd mensch / der sich aus vnaussprechlicher guotikait genydert hat / vntz auf das Erdtrich / durch annemung
an sich menschlicher natur / vnd das wort der Sun gottes ist vleisch worden / vnd hat gewonet bey vnns / mit vns geessen
vnd Truncken / vnd ist vnnder vns gesehen vnd gehort worden / vnd hat zuletzt von wegen vnser Sunden smertzliche
grosse pein / vnaussprechliche pittere marter / vnd den allerversmechlichisten ellenden vnschuldigen pittern tod des
Crewtzs geliten / damit Er vns von seiner begirlichen lieb vnd grunndtlosen Parmhertzigkait wegen erloset erkaufft vnd
erarnt hat / mit dem vergiessen seines kostperlichen wirdigen rosenfarben vnschuoldigen pluets(. das Jm miltigklichen
geflossen ist von allem seinem leib der Schaitl des Haubts bis zu den Solen seiner fuess / vnd aus seinen zarten heiligen
funff wunden am stam des heiligen Crewtz .) zu hail vnd trost allen Cristgelaubigen menschen lebentigen vnd todten /
Jn erkanntnusz solicher vnaussprechenlicher lieb vnd vnmesslicher grosser gnaden / sullen wir Jn billichen mit aller mug
licher dannkhperkait / in diemutigem vleiss lieben Eren vnd wirdigen / in allen . vnd vber alle ding / so Er vns doch vor
geliebt . vnd vns die allergrossisten zaichen . vnd werck der liebe beweist hat / vnd nach Jm die allerwirdigist Creatur
sein allerliebste Muter / die kunigin Hy
F052-001r,26 mels vnd der Erden / die rain zart hoch gelobt Jungkfraw Maria / ain trosterin aller betrubten /
ain furbitterin aller Sonnder / die wir dann als die mitlerin zwischn got vnd dem menschen zu loben vnd Eeren billich
pflichtig sein / vnd darnach alle gottes heiligen Engel / vnd hymelische geist / damit wir Jr gesellschafft durch gotliche
gnaden vnd Parmhertzigkait mit vnsern gethanen guten wercken / durch vnsern Herrn Jhesum cristum erlanngen mugen
/ mit Jm zu besitzen das Reich seines himlischen Vaters in der ewigkait Vnd so nw aller Cristenmenschen in diser wellt
enntlicher wille vnd arbait ist / zu erlanngen die seligkait / vnd das ewig leben / vnd wir aber als von vns selbst solchs
zu erlanngen . nit genugsam sein . bedurff wir der hilff vnd gnaden got des allmechtigen / auch des fur bittens / vnd
verdienens der rainen zarten hoch gelobten Jungkfrawen Marien / vnd aller gottes heiligen vnd Engl . demnach so
ist billich vnd recht / in erkantnuss solicher vnser geprechen vnd vngenugsamikaiten / daz wir in aller diemutigkait /
rechter lieb / warer andacht / mit begirlichem hertzen / in vermeidung der Sunden vnd vbls . vnns ganntz befleissen zu
uolbringen gute verdinstliche werck / dadurch got der allmechtig erkennet vnd gelobt / sein werde Mueter die rain zart
hoch gelobt Jungkfraw Maria geert / vnd gepreist alles hymelisch Heer erfreyt . alle gelawbigen Seelen getrost / vnd
alle Cristenmenschen hie auf Erdtrich gepessert werden . Demnach so Bekennen Jch Florian Waldauf von Waldenstain
zu Rettenberg Ritter / vnd Jch Barbara weilennt Gilgen Mitterhofer seligen Eeliche gelassne tochter / vnd des yetz
gemellten herrn Florian Waldauf von Waldenstain meines hertzenlieben Herrn vnd hawszwierts eeliche Hawszfraw /
baide samentlich vnd vn
F052-001r,27 uerschaidenlich offennlich mit disem brief . fur vns all vnnser Erben vnd nachkomen / vnd tun
kundt allen Cristgelawbigen menschen gegenwurttigen vnd kunfftigen . Daz wir aus gnaden vnd gaben des heiligen
geistes / daraus alle gutte gedenkhen naygung fur nemen vnd gute werck fliessen / betracht vnd zu hertzen genomen
haben / die mechtikait got tes allmechtigen / vnd sein streng vrtail des tods vber vns all gangen / auch die zergencklichait
diser wellt . die gewissheit des todes / vnd vngewisshait der stunden vnnser eruordrung aus disem ellennd . vnd daz dem
Referenzkorpus Frühneuhochdeutsch 1.0.1 (https://linguistics.rub.de/ref/) 6
F052: Florian Waldauf von Waldenstein, Stiftbriefe Modernisierter Lesetext
menschen nach disem Leben zu seinem hail nichts fruchtperers noch erschiesslichers nach volget . dann seine guote
werck / die Er hie auf Erdtrich getan / vnd vorhin gesant . vnd was Er in diser zeit der genaden gewurkht hat / aus
gutem hertzen / das got angenem ist / als die wort des heiligen Appostln sand Pauls betzewgen / da Er spricht . Seet
hie auf Erdtrich . daz Jr dort zu sneiden habt / vnd der allmechtig got in dem heiligen Ewangeli selbst auoch bekennet /
sprechende . was du den mynsten den meinen / in meinem namen tust / das hast du mir getan / Auch haben wir dabey
bedacht / daz der Seelen seligkait zu den zeiten / als der mensch frisch vnd gesundt / vnd bey guter ver
F052-001r,28 nunft ist / vnd an seinem leib vnd gemut kainen weetag leyden / krankhait noch bekumernusz hat /
am allerfueglichisten vnd nutz
F052-001r,29 lichisten betracht / geratten vnd geholffen mag werden / vnd dabey auch an gesehen vnd zu hertzen
gefasset . die manigfeltigen genaden gaben vnd parmhertzigkaiten / damit wir durch die gotliche Maiestat / hie auf
Erdtrich miltigklichen begnadt vnd begabt sein / aus dem allem vns vnser gemuet billichen dartzu beweget / Daz wir
vnser ererbt vnd gewunnen zeitlich gut / so vns von dem allmechtigen got / also miltigklichen verlihen vnd gegeben / das
nemlichen zum tail von vnsern voreltern erblich an vns komen ist / vnd zum tail Jch vor genanter Florian Waldauf von
Waldenstain / durch meine getrewe dinst(. so Jch weilent dem Allerdurlewchtigisten Grosmechtig
F052-001r,30 isten Fursten vnd Herrn / heren Fridrichen Romischen kayser zu allenn tzeitten merer des Reichs
/ zu Hungern Dalmacien Croacien c ku nige . Hertzogen zu Osterreich zu Steir c . vnd weilent dem Durlewchtigisten
hoch geborenen Fursten vnd Herrn / heern Sigmunden Ertz hertzogen zu Osterreich . vnd Grauen zu Tirol c seiner
kaiserlichen Maiestat Vettern / baider hochloblicher gedechtnuss / der baider dirner Jch gewesen bin . vnd dartzu dem
Allerdurlewchtigisten grosmechtigisten Fursten vnd Herrn . heern Maximilian Romischen kunige zu allenn tzeitten
merer des Reichs / zu Hungern Dalmacien Croacien c kunige . Ertzhertzogen zu Osterreich . Hertzogen zu Burgundi zu
Brabant c . Grauen zu Flanndern zu Tirol zu Gortz c . meinem Allergenedigisten Herren vnd Regirenden Lanndsfursten
. seiner kaiserlichen Maiestat Sun / vnd dem Durlewchtigisten hoch geborenen Fursten vnd Herrn / heern Philipsen
Ertzhertzogen zu Osterreich Fursten zu Hispanien vnd Sicilien c Hertzogen zu Burgundi zu Brabant c . Grauen zu
Flanndern zu Tirol zu Gortz c . meinem genedigisten Herrn / seiner kunigclichen Maiestat sun / der baider Rat vnd
diener Jch auch gewesen / vnd noch bin / lannge Jar vnd zeit trewlichen getan / vnd noch teglichs thue .) verdient .
erworben vnd erlanngt hab / zu dem Lob vnd Eeren des Allmechtigen gots . vnd allen vnsern vorfordern / auch so wir von
disem ellend schaiden / vnsern vnd allen den Seelen . so auos vnsern geslechten verschiden sind . vnd noch verschaiden
werden . vnd dartzu allen gelawbigen Seelen . zuo ewigem hail / hilff vnd trost / mit guetem freyem willen andacht vnd
fursatz . zum tail auch widerumb an legen / vnd dadurch seinen gotlichen genaden gaben . vnd parmhertzigkaiten / da
mit Er vnns fur sehen / vnd an vns gelegt hat / dannckper erkannt sein wellen / der zuuersicht . Daz wir vns der gotlichen
gutigkait nit wenig angenem machen / auch vnser voruordern vnd vnsern Seelen vast haylsamklich raten vnd helffen . so
wir vns in zeit vnnsers Lebens / vnd bey gesuntem Leib / aus vnnserm zeitlichen guet / ainen vnzergengklichen ewigen
Schatz samlen vnd machen / der ganntz vngezweiflten hoffnung / dadurch das ewig Leben zu erwerben vnd erlanngen /
Vnd so dann in der heiligen Cris
F052-001r,31 tenlichen kirchen / die heilig Mess fur das hochst vnd wirdigist Opfer vnd Sacrificium geacht /
darJnn Christus der Herr vnser erlediger mit sein
F052-001r,32 em gotlichen wirdigen Leichnam / der dann fur all menschen an dem heiligen Crewtz in seiner
pittern marter gehanngen ist / zuo gedecht
F052-001r,33 nusz derselben seiner pittern marter vnd sterben / vnd zu hail allen Cristenmenschen lebentigen
vnd todten gehanndlt vnd gewanndlt wirdet / vnd auch im anfanng des newen Testaments vnd heiligen Cristenlichen
glawbens / das grossist furnemist vnd notturfftigist Ambt zu hail vnd selikait der menschen ist / zu predigen vnd
verkunden das gotlich wort / als dann got der Sun vnser erloser das ewig vaterlich wort aus ganngen von seinem gotlichen
vater / am ersten selbst auch gepredigt hat / bis in sein heiligs leiden vnd vnschuldigen tod / vnd da
F052-001r,34 mit Er als ain rechter vleissiger Hiert / seine Schefflein nit verwaiset / noch verliesse / hat Er nach
seiner heiligen vrstend hymelfart vnd semdung des heiligen geistes / seinen aus erwelten zwelfpoten vnd Stathalltern
seinen befelch getan / zu geen in die ganntz wellt . vnd zu Pre
F052-001r,35 digen das heilig Ewangeli aller Creatur / daraus zu uersteen ist / daz Er Jnen das allernotturfftigist
ze tuen befolhen hat / nemlichen die hertzen der menschen durch die Predig zu zu beraiten / vnd ein zu fueren in den
heiligen Cristenlichen gelauben . das betzewgt auch der heilig Appostl sand Pauls sprechend in ainer Epistln / Got hat
mich geschikht zu predigen / vnd nicht zu tauffen c / vnd das darumb / dann so der mensch mit leib vnd Seel zusamen
gefugt ist / durch wunderperlich beschaffung gottes / bedarff Er zwayerlay narung oder Speyse / nemlich ainer naturlichen
/ dem Leib zu aufenthalltung / das ist das teglich prot / vnd einer geistlichen der Seelen / die zu erneren vnd er
F052-001r,36 lewchten durch die predig mit dem gotlichen wort / on das Sy so wenig leben mag / des Lebens der
gnaden / als der leib on das prot / Hierumb die Predig vnd das wort gottes / nach der Leer des heiligen sand Augustins /
vnd in den geistlichen Rechten / billichen nichts mynder geachtet wirdet / dann das hochwirdig Sacrament / von wegen
des nutz / den das gotswort vnd die Predig bringen / Wann dadurch wirdet erkennet / der allmechtig got / vnd sein
grosse Liebe zu menschlichem geslecht / aus der Er gewurkht hat vnser aller erlosuong / vnd der mensch wirdet bericht
zu flichen Sunnde / vnd die ewigen pein / als der Prophet an tzaigt / in mein hertz hab Jch gefasst meine wort / damit
Referenzkorpus Frühneuhochdeutsch 1.0.1 (https://linguistics.rub.de/ref/) 7
F052: Florian Waldauf von Waldenstein, Stiftbriefe Modernisierter Lesetext
Jch nit mer sundet / Aus dem allem / vnd nach manigerlay annder vorbetrachtung so wir vor gedachter Sachen halben
gehallten / Haben wir ynnigklich gemerkht / vnd zeitlich in ynwendigem gemuet vnnser Hertzen ermessen / wie so
gar fruchtper / wie haylsam / vnd dem hayl der Seelen nutzlich / vnd austreglich / auch dem allmechtigen got vnserm
Schopfer so gar angenem vnd aufnemlich ist / zu horen die heilig Mess / vnd durch die Predig das wort gottes / Wann
daduorch der allmechtig got gelobt / vnser Cristenlicher gelauben zu nymbt vnd gemeret / das cristenlich volkh als mit
ainer materlichen speiss geistlichen aufenthalten / die Irrungen ab gestelt / vnd menigklich die Leer recht zu leben fur
gehalten wirdet / vnd zu vordrist . so das gotswort wirdet aus geseet von dem der mechtig ist in den werkhen vnd
lernungen / nach der maynung des hei ligen Appostln / zu ermanen in guter Leer / vnd die solichs widerreden zu straffen
c Daz auch solicher Prediger / nach der Leer sand Gre
F052-001r,37 gorien / das verswigen sol werden / nicht offenwar / vnd sweigundt nichts verhallt / daz darumb zu
melden ist / damit der prediger ob Er vnor
F052-001r,38 denlich zu reden bewegt wurde / die gemuet der zuo horenden menschen / mit wunden der Irrung
nicht verseer / vnd daduorch so Er villeicht weisz sein gesehen will werden / die anheng der tugendt / vnweislich ab
schneyde / Demnach haben wir aus vor gemellten vnd anndern redlichen vrsachen / vns dartzu bewegennde / mit wol
bedachtem mute / gueter vorbetrachtung freyem guetem verainten willen / rechter wissen . vnd bey gesundtem Leib /
auch mit Rat gunst vnd willen / des Hochwirdigen Fursten vnd Herrn / heern Melchi
F052-001r,39 orn Bischofe zu Brichsen als Ordinari / vnsers gnedigen Herrn / des wirdigen heern Valtein Rasperger
Chorherrn zu vnser lieben Frawen zu Brichsen vnd kirchherrn der Pharrn zu Apson vnd Hall im Yntal / auch der
Ersamen fursichtigen vnd weisen Burgermaister Richter Rat vnd gemainde der Stat Hall im Yntal / got dem allmechtigen
/ vnserm Schopfer hailmacher vnd erlediger / der rainen zarten hoch gelobten Jungkfrawen Marien seiner gepererin /
vnser wirdigisten beschirmerin / allen gottes heiligen vnd Engeln / vnd allem himlischen Heere vnd gesellschafft zu lob
vnd Eren / zu erhohu merung vnd auf nemen Cristenlichs gelawbens . vnd zu nutz vnd pesserung aller Cristenmenschen
/ auch aller unser voruordern seligen / vnd so wir von disem ellend schaiden vnsern . vnd allen den Seelen so aus vnsern
geslechten verschiden sind vnd verschaiden werden / vnd aller der Seelen / der guter wir ye genossen . oder vns guts getan
/ auch aller der Seelen . so vns zu disen nach volgenden vnsern Ordnungen vnd Stifftungen geratten geholffen / vnd
die gefurdert gesteurt oder gehanndthabt haben / oder noch zukunfftigen zeitten furdern / stewrn / oder hanndthaben
werden / lebentigen vnd todten / vnd dartzu allen gelawbigen Seeln zu ewigem hail hilff vnd trost / vnd zu meruong des
loblichen gotsdiensts / vnd in sonnderhait auch vmb vnser vor ge
F052-001r,40 nannten Stiffter vnd Stiffterin ewiger gedechtnuss vnd hails willen / zwo ewige Caplaneyen / vnd
dartzu ain ewigs Predigambt / in vnser lieben Frawen Capellen / steende in sand Niclasen kirchen zu Hall im Yntal
Apsoner Pharr . vnd Brichsner Bisthumbs / in der ab
F052-001r,41 seitten am einganng zu der tengken hanndt gegen dem Salltzperg / auswendig des Chors(. die
wir mitsambt dem Altar mit vnserm aigen guet erpawet ein gefanngen vnd mit Eysnen Gettern tafeln / vnd anndern
zierungen vnd notturfften getziert / dotirt vnd begabt / vnd die wir in dem Lob vnd Eeren der heiligen vnd vngetailten
Driualtikait / vnd insonnderhait der rainen zarten hoch ge
F052-001r,42 lobten Jungkfrawen Marien Schydung oder hymelfart / das ist Assumptionis Marie / vnd des lieben
zwelfpoten vnd Hymelfursten sand Thomas / auch der lieben heiligen sand Florian / sand Georgen / sand Cristoffen /
sand Erasmen / sand Martein / sand Barbaran / vnd sand Birgitten witwen von Sweden weyhen haben lassen .) mit sambt
annderm gotsdinst wie hernach volget / von newem geor
F052-001r,43 dent / . fur genomen gesetzt / erhebt vnd auf gericht / vnd die auf die ob gemelten Burgermaister
Richter vnd Rat der Stat Hall im Yntal / vnd all Jre nachkomen gestifftet vnd gewidmet / Ordnen fur nemen setzen
erheben auf richten / widmen vnd Stifften die auch in dem namen gottes von newem wissenntlich hiemit in crafft
dits briefs / wie dann das yetzo / vnd kunfftigklich zu ewigen zeitten vor allen gerichten vnd Rechten geistlichen vnd
weltlichen / vnd an allen Steten vnd ennden / auoch sunst vor aller menigklich nach Ordnung vnd satzung der Recht /
am allerpessten hochsten vnd bestendigisten krafft vnd macht hat / haben sol . kan oder mag / Vnd wir Ordnen setzen
mainen vnd wellen auch / Daz solich vnser erhebung satzung Ordnung vnd Stifftung / der vor gerurten vnseer lieben
Frawen Capellen / baider Caplaneyen des Predigambts vnd annders gotsdinsts / in allen vnd yeglichen nach geschriben
Puncten vnd artikelen . fur vnd fur in ewig zeitt / steet fesst vnzerrutt vnd vnzerprochen beleiben gehallten volbracht
volzogen vnd nymmermer ab geen gemynndert verkert / noch verenndert sollen werden / vmb kainerlay Sachen / noch
kains anndern gots
F052-001r,44 dinsts willen / der vormals gestifft were / oder zukunfftigen Zeitten gestifft mocht werden / in dhain
weise / vnd daz auch die vor gemellten Burgermaister Richter vnd Rat der Stat Hall / vnd Jre nachkomen / von der
Capellen nach geschriben gutern zynnsen Rennten nutzen gullten hanndtraichungen zustennden vnd gefellen / durch
ainen yeden kirchbrebst derselben Capellen / alle Jar Quoattember vnd zeit / ainem yeden dauon ausrichtung . betzalung
vnd benugen tun sollen / Doch alles mit solchem geding abrede vnd vnnderschaid / wie hernach volgt / Am Ersten zu
aufrichtung erhebung vnd Stifftung der Ersten / vnd principal Caplaney / in vor gerurter vnser lieben Frawen Capellen
/ vnd dartzu des Predigambts in sannd Niclasen kirchen zu Hall(. daz wir derselben Ersten vnd Principal Caplaneyen
auf ewigkait genntzlichen zu ainigen zu aignen incorporiern vnd anhenngig machen wissenntlich in krafft dits briefs .)
Referenzkorpus Frühneuhochdeutsch 1.0.1 (https://linguistics.rub.de/ref/) 8
F052: Florian Waldauf von Waldenstein, Stiftbriefe Modernisierter Lesetext
Ordnen setzen vnd wellen wir / daz ain Hoch gelerter Layenpriester / der ain guter geubter vermerter / berumbter vnd
wol bereter Prediger / vnd wie hernach ge
F052-001r,45 schriben stet graduirt vnd geschikht sey / alle vnd yegkliche Wochen in vor gedachter Capellen / vnd
auf dem Altar daselbst vnser Stifftung / vor oder vndter dem rechten Hochambt / zum mynsten drey selige lobliche vnd
andechtige Messen . lesen oder singen sol / an welchen tegen in yeder wochen / auch zu welcher stunden oder zeit im tag
/ Jm das am pesten fueget / Es sol auch dartzuo der Prediger insonnderhait alle Wochen ain selige andechtige Seelmess in
gemellter Capellen lesen / auf welchen tag Jme das in yeder Wochen fuget / vnd nach dem segen die Casl auf den Altar
legen / darnach zu vnser nach geschribnen begrebnuss geen / da
F052-001r,46 selbst das Miserere oder de profundis mit ainer oder mer gewondlichen Collecten sprechen / vnd
alsdann auf vnser begrebnuss vnd dabey in der Capellen den Weichpruen sprengen / vnd dartzu den nechsten vmb
steenden Cristenmenschen / in vnd vor der Ca
F052-001r,47 pellen / auoch den Weichprun geben / dartzu Jme der nach geschriben AltarDiener das weichprunk-
esseli vnd Sprengwadl / so wir zuo solichem verordent haben raichen sol / vnd so auch der Prediger an Freytagen / von
dem heiligen Leyden / vnd pittern marter vnsers heeren Jhesu cristi / oder von dem heiligen Crewtz Mess lesen wirdet /
sol Er zum mynsten alle Quattember ainmal an derselben Freytag ainem vndter der Mess / fur das Ewangeli den Passion
lautt lesen / an welchem Freytag in yeder Quattember Jme das fueget . Es sollen auch vnser Prediger vnd dartzu vnser
nach geschribner Caplan nach ainer yeden Mess / vnd Ambt / so Sy den segen geben haben . still steende vor dem Altar
lautt lesen / das Ewangeli / Jn principio erat verbum / vnd zu den worten / Et verbum caro factum est / sich gantz auf die
knye nyder pucken / Auch in allen Jren Messen vnd Embtern / so Sy lesen oder singen werden / vns vor berurte Stiffter
vnd Stiffterin / all vnser vorfordern vnd all vnser Erben vnd nachkomen / auch all getrew furdrer stewrer vnd handthaber
vnseer lieben Frawen Capellen / vnd diser vnser Ordnungen vnd Stifftungen lebentig vnd tod / vnd dartzu all gelawbig
Seelen in Jrer gedechtnusz vnd gebet haben / Vnd ob sich begebe / da got vor sey / daz die vor berurt Capell vnd Altar
enteeret / oder spe
F052-001r,48 cialJnterdict den gotsdinst daselbst hinndern wurde / so sullen nicht dest mynder vnser Prediger vnd
vnser Caplan / Jre tegliche Messen auf ainem anndern Altar / in sand Niclasen kirchen / vnd ob die auch enteeret wurde
in ainer anndern nechsten kirchen / in der Stat Hall gelegen dennoch zu lesen vnd zu halten schuldig vnd gepunden
sein / in allen den rechten / als in vor gedachter Capellen / so lanng / vntz dieselb Capell vnd Altar widerumb geweicht
/ oder die ob gemelt hinndernusz auf gehebt wurde / Vnd ob sich auch fuogte / da got vor sey / daz generalJnterdict
oder geistlich pan oder twang gen Hall gelegt wurde / deszhalben man nit offenlich singen oder lesen mocht / so sullen
abermals nicht dest mynnder vnser Prediger / vnd vnser Caplan Jre tegliche Messen in vnser lieben Frawen Capellen /
mit versperten Turn sand Niclasen kirchen / dennoch lesen vnd halten . auch vnser Prediger nicht dest mynder an den
nach geschriben vnd Jm auf gesetzten festen vnd tegen / das gotswort offenlichen verkunden / Sy sullen auch in zeit
des generalJnterdicts / das Hochzeitlich Fest vnser lieben Frawen Schidung / vnuerhindert desselben Jnterdicts / mit
gelewten singen / vnd lesen / der Vespern Emb
F052-001r,49 ter vnd annders gotsdiensts / mit aller solempnitet offenlichen in der Capellen in Mensuris vnd
Organis loblichen begeen vnd halten / alsdann die geistlichen Recht dasselb fest / auch den Weichnachttag Ostertag vnd
Phingsttag in Zeit generalsJnterdicts loblichen zu begeen erlauben vnd zuo geben / Ob sich aber begeb / daz der Prediger
vnd Caplan Sy bede oder Jr ainer / selbst Excomunicirt wurde / so sol alsdann derselb von stund an einen anndern Erbern
Layenpriester / der sein Ambt vnd stanndt zu uerwesen vnd zu uertretten tewg
F052-001r,50 lich geschickt vnd genugsam sey / nach willen vnd geuallen des Ersamen Rats zu Hall bestellen /
vnd demselben befelhen / auch darumb be
F052-001r,51 nuegen tun / Daz der alles das an seiner stat aus richte vnd volziehe / daz Jme dise vnser ordnungen
vnd Stifftungen auf legen . Jtem es sol auch vnser Prediger / alle Suntag / all Hochzeittlich vnd ander feyrtag das ganntz
Jar / kainen Suntag noch Feyrtag aus genomen / auf dem Predigstuel in sand Niclasen kirchen / albeg nach dem Fruemal
bey einer stunden lang vnd daruber nit / ein fruchtpere lobliche Predig tun / doch so sol vnd mag nicht dest mynder
/ vnd sonnderlichen an allen Suntegen / ein yegklicher kirchheer vnd Pharrer zu Hall / durch sich selbst / oder sein
Briesterschafft / nemlichen vor oder vndter dem rechten Hochambt / so teglichen in sand Niclasen kirchen gesungen
wirdet / in derselben sand Niclasen / oder aber des heiligen geists kirchen / auf ain gewondliche Stund / die dem Ersamen
Rat zu Hall am pesten fuogen vnd geuallen wirdet / dennoch auch ain Predig tun / oder doch zum mynsten das Ewangeli
sagen / fur die Seelen bitten / auch die heiligen teg vnd annder Phaerliche Recht verkunden / Jtem Er sol auch dartzu all
vnser lieben Frawen teg die nit gepoten werden zu feyren / vnd an den tegen der Patron ob gemelter Capellen / die man
auch nit feyren wurde / kainen derselben teg aus genomen / nemlichen alweg vor oder vndter vnserm gestifften lobambt /
nach dem Patrem / auf den Predigstuel geen / vnd bey ainer halben stunden lang vnd dar
F052-001r,52 uber nit / ein fruchtpere kurtze Predig tun /vnd an denselben werchtegen / von wegen yetz gemelter
Predig . ob die vndter vnserm gestifften Lob
F052-001r,53 ambt beschehen wurde / sol der Mesner zuo vnser nach geschriben teglichen Messe / vmb ein viertail
einer halben stuonden dester fruer lewten / dann Er sunst annder teg gewondlichen lewtet / Jtem Er sol auch alle Jar in
der Vassten / alle tag kainen tag aus genomen / vnd dartzu im Aduent / zum mynsten alle Wochen drey oder vier werchteg
Referenzkorpus Frühneuhochdeutsch 1.0.1 (https://linguistics.rub.de/ref/) 9
F052: Florian Waldauf von Waldenstein, Stiftbriefe Modernisierter Lesetext
bey einer stunden lang / vnd daruber nit / ein fruchtpere loblicher Predig tun / nemlich albeg des morgens frue / vor
vnser nach geschribnen teglichen Messen / Also daz vnser Caplan / von stund an als der Prediger zu denselben Predigen
/ die offen peicht gesprochen hat / dieselb teglich Mess in vnser lieben Frawen Capellen an fahen / vnd der prediger sol
zu denselben predigen auf dem Predigstul dem Mesner ain wortzaichen geben / damit Er wisse vndter der Pre dig zu
gemellter vnseer teglichen Messe zu rechter zeit zu lewten / Es sol vnd mag auch der Prediger an denselben festen vnd
tegen / solich predig yezuzeiten tun auf ain anndre Stund / die Jme vnd dem Ersamen Rat zu Hall am allerfuglichisten ist
/ oder Jme durch denselben Ersamen Rat an zaigt oder benennt wirdet / vnd sonnderlichen auch / alle Jar am karfreytag
den passion ettlich Stunden lang andechtigklich vnd loblich Predigen / Ob aber der kirchheer zu Hall / oder sein Vicari
oder verweser / an Suntegen . Hochzeitlichen oder anndern Feyrtagen oder auch an werchtegen nemlichen auf die Stund
vnd zeit / als der Prediger wie vor steet zu predigen schuldig ist / oder gewondlichen Prediget / ye
F052-001r,54 zuzeiten auch ain Predig tuon wolten / das sollen Sy demselben Prediger albeg ain tag vor an sagen
vnd zu wissen tun . Jtem es sol auch der Prediger alle Jar / nemlichen am dritten Montag nach sand Georgen tag in dem
rechten Haller Jarmarkht / oder so derselb Jar
F052-001r,55 markht in die Phingstfeyrtag gefallen / vnd das gross Heylthumb an demselben Montag getzaigt
wurde / des nechsten Eritags darnach in denselben Phingstfeyrtagen / der Briesterschafft zu Ordnung Jres lebens vorn
im Chor sand Niclasen kirchen / ein fruochtpere Lobliche Predig in gemainer Latein / das ist Sermonem ad Clerum
tuon / vnd denselben tag / auch die Stund derselben Predig / sol Er ettlich teg vor / den Ebbten vnd Jren Conuenten zuo
Stambs / Wiltein vnd auf sand Georgenperg / Auch den Pfarrern vnd Briesterschafft zu Hall . Ynspruogk Munster Telfs
/ vnd dartzu allen anndern Pharrern vnd Briesterschafft / so zwischen Stambs vnd Munster im Yntal / nemlichen vnge
F052-001r,56 uerlichen in drein oder vier meyl wegs / vmb Hall gesessen oder wonhafft sind / schriftlichen
verkunden / vnd zu derselben Predig sol Er die gemain Briesterschafft mit vleiss ermanen vnd bitten . die gemellt
Capellen auch das mercklich gross Heylthumb in allen Jren predigen vnd verkundungen ze furdern vnd beuolhen ze
haben / vnd Daz Sy sonnderlichen die Bebstlichen Jndulgentzen auf die nach geschriben drey fest im Jare / daran die /
lautt der Bebstlichen Bullen gefallen vnd verlihen sind / in allen Jren Gotshewsern Pharrkirchen vnd zukirchen / albeg
des negsten Suntags . zuuor den Cristenmenschen mit vleiss verkunden / vnd Sy ermanen / die Capellen auf dieselben
drey Fest / haim ze suchen / Jr Stewr vnd Almusen zu der Capellen vnd zu Zierung des grossen Heylthumbs zu geben
/ vnd sich dadurch der Romischen gnaden vnd Ablas tailhafft ze machen / Es sullen auch der kirchbrobst vor gemelter
Capellen / vnd dartzuo der Mesner sand Niclasen kirchen / zu so
F052-001r,57 licher Predig ettlich Stuoel in sand Niclasen Chor ordnen / vnd mit Tuechern zieren / vnd derselb
kirchbrobst einen yeden Abbt Pharrer vnd annder Priester nach seinen wirden ordnen vnd setzen / vnd zu solichem aus
schreiben des Predigers / sol der Ersam Rat zu Hall / das Potenlon aus richten vnd betzalen / dem Prediger on schaden
/ vnd dartzuo auch nach derselben Predig ad Clerum / dem Prediger presentz geben / nemlich zwo Marck acht Phundt
pernner Vnd der Prediger sol nach ainer yeden Predig fur vns ob genant Stiffter vnd Stiffterin / vnd fur vnser baider Vater
vnd muoeter Seelen / fur aller vnser vorfordern . vnd aller der Seelen so auos vnsern geslechten verschiden sind / auch
fur den Ersamen weisen Rat der Stat Hall / vnd die ganntz gemaind Reich vnd arm / vnd dartzu fur all getrew furdrer
Stewrer vnd hanndthaber vnser lieben Frawen Capellen vnd diser vnser Ordnungen vnd Stifftuongen / Sy sein lebentig
oder tod / vnd fur all gelawbig Seelen / mit ainem Paternoster vnd Aue Maria mit andacht offennlich bitten / vnd das
Cristenlich zu horend Volkh dartzu ermanen Vnd der Mesner sol zu allen Predigen / nemlichen Suntags Feyrtags vnd
werchtags / mit der Ratglocken ein viertail einer Stunden lang ainmal lewten / nemlichen auf die Stund / so Jme der
Prediger benennen oder an sagen wirdet / vnd so Er aus gelewt hat / der Prediger von stund an auf den Predigstul geen /
Es sol auch der Mesner den Predigstul alltzeit sewbern / vnd den zu yeder Predig mit dem Turgkischen Tebich / so wir
dartzu geordent vnd gegeben haben zieren vnd dekhen / Ob aber der Prediger vber die vor vnd nach geschriben vnser
gestifft vnd Jm auf gelegt Messen / Embter vnd Predigen / mer vnd offter wolte Predigen / Mess lesen oder singen / auch
in der heiligen geschrift lesen / oder annder lobliche henndl sachen vnd Priesterliche werck vben vnd volbringen / die
disen vnsern Ordnuongen . vnd Stifftungen nit widerwertig weren / vnd denselben kain verhinnderung zerruttung noch
nachtail brechten / das setzen wir zu seinem freyen willen vnd geuallen / Wurde aber der Prediger aine oder mer Predig
ze tun oder Mess zu lesen / on merklich vnd genugsam vrsach versawmen / vnd die durch ainen anndern geschikhten
Briester nit erstatten . vnd sich solichs erfinden vnd wissenntlich gemacht wurde / Alsdann sol der Ersam Rat der Stat
Hall / demselben Prediger zuo yeder Quattember an seinem Quattembergellt auf halten vnd ab zie
F052-001r,58 hen / nemlich fur yede versawmbte Predig drey phunt pernner Sechs krewtzer / Aber fur die predig
ad Clerum zwo Markh acht phunt pernner / vnd fur yede versawmbte Mess ain pfunt pernner . Vnd damit vnserm
gutigen willen vnd fur nemen benugen geschehe / so ordnen setzen vnd wellen wir / Daz zu der ob gemelten vnser lieben
Frawen Capellen / vnd ersten principal Caplaneyen /(. der wir das ob bestimbt predigambt / wie vor steet auf ewigkait
zuo geainigt in geleibt vnd zuo aignet haben .) kainer in was schein oder ge
F052-001r,59 stallt solhs beschehe / ewelt benent aufe genomene / noch dartzu presentirt Jnuestiert / noch bestett
sol werden / Er sey dann ain Hoch gelerter doctor oder Licenciat in der heiligen geschrift / oder aber ain Hoch gelerter
doctor oder Licenciat geistlicher Rechten / vnd dartzu in albeg Baccalari for
F052-001r,60 mat in der heiligen geschrift / oder doch zum mynsten Maister der siben freyen kunst / vnd dartzu
Referenzkorpus Frühneuhochdeutsch 1.0.1 (https://linguistics.rub.de/ref/) 10
F052: Florian Waldauf von Waldenstein, Stiftbriefe Modernisierter Lesetext
auch Baccalari format in der heiligen ge
F052-001r,61 schrifft / vnd daz Er mit strenglicher vnd hertter bewerung in ainer gemainen hohen schuel / zu
solhem Doctorat Licenciat Maigisterium vnd Baccalariat erhebt gewirdigt vnd auof genomen / vnd auch ain guter geubter
vermerter berumbter vnd genugsam gelerter Prediger . vnd dartzu ain Erber Layenpriester sey / gueter sitten geruechts
vnd ordenlichs Lebens / auch Erberer wanndlung vnd wesens / vnd dartzu wol beredt vnd gesprech in vnser hohen
Tewtschen sprach / vnd dem Cristenlichen Volkh zu horen angenem / der nit allain mit worten / sonnder auch mit
beyspil guter werck seins Erbern guten lebens / seine zuohorer muge vnnderweisen / Welche Capellen vnd erst principal
Caplaney / Jch ob genannter Florian Waldauf von Waldenstain als Patron vnd Lehenheer derselben / dem wirdigen Hoch
gelerten herrn Wolfganngen Crener von Sultzpach doctor geistlicher Rechten vnd Licenciaten in der heiligen geschrift
/ der durch Burgermaister vnd Rat der Stat Hall im Yntal dartzu erwellt / vnd mir duorch Jr Erber Rats botschaft vnd
dartzu Jr offen schreiben zu solichem fur tewglich vnd geschikht benennet ist / anfengklich verlihen vnd Jne dartzu
presentieret hab / Jtem der ge melt Prediger vnd seine nachkomen / sullen in allen Jren Predigen / vnd annderswo die ob
genant Capellen / vnd dise vnser ordnungen vnd stifftungen / auch das merklich gross Heylthumb / die Bebstlichen vnd
annder Jndulgentzen gnaden vnd Ablas / vnd dartzu auch die handt
F052-001r,62 raichuongen zu ob gemelter Capellen / mit allem getrewen vleiss furdern vnd befolhen haben / vnd
die Cristenmenschen / in allen Jren Pre
F052-001r,63 digen gutlichen ermanen / vnd daran weisen / Daz Sy derselben Capellen zu Zierung des merkhlichen
grossen Heylthumbs / vnd zu anndern zu fallenden notturfften vnd sachen / Jr getrew hilf stewr vnd hanndtraichung / als
getrewen kindern zu geburet / gutlichen mit tailen Jtem Er sol auch der Capellen kirchweihe all patrocinia / vnsern Jartag
vnd als offt in der Capellen vnser gestifft Vespern vnd Embter ge sungen sullen werden / auch die Jndulgentzen gnaden
vnd ablas / wieuil der auf yedes fest oder tag zu der Capellen gegeben sind / vnd was dieselb Capellen vnd dise vnser
Stifftung an trift albeg des nechsten Suntags zuuor auf dem Predigstuel den Cristenmenschen offenlichen verkunden .
vnd Sy gutlichen ermanen / auf dieselben fest vnd tege die Capellen zu besuchen / vnd sich solicher Jndulgentzen gnaden
vnd ablass / vnd dartzu auch des gotsdinsts taylhafft ze machen / desgleichen sol Er dem Kirchherrn zu Hall solichs
auch albeg des nechsten Sambstags zuuor durch vnnsern Caplan verkunden vnd zu wissen tun / damit Er solichs auf
den nechsten Suntag zuuor auf der Canntzl auch wisse zu uerkunden / Er sol auch solichs dem kirchbrebst vor gerurter
Capellen / auch dem Organisten Schulmaister vnd Mesner albeg ain tag oder zwen zuuor durch yetz gemellten vnnsern
Caplan auch an sagen / damit Sy sich darnach wissen zu richten solichen gotsdinst loblichen helffen zu uolbringen .
Jtem wir ordnen vnd wellen / bitten begern vnd ermanen auch mit ganntzem vleiss / denselben vnd yeden kunftigen
Prediger / alles des wir Sy zu ermanen haben / befelhen Jnen auch dartzu ernnstlichen / Daz Sy auf das hochst verhutten
/ damit Sy in solichen Predigen vnd andern Jren henndlen reden vnd werkhen / die durch Sy volbracht werden / das
gemain Volkh wider Jren herrn vnd Lanndsfursten noch wider Jren Bischof oder die Briesterschafft / noch auch wider
Burgermaister vnd Rat zu Hall noch annder geistlich oder weltlich oberkaiten / zu vngehorsame widerwillen schimpf
oder vnlust / noch auch das Volkh wider pfarrliche gehorsamkait recht vnd gerechtikait nicht bewegen / noch zwitrecht
oder vnainikait zwischen dem volkh machen / noch des yemands vrsach geben in dhein weise / Sonnder sich mit
ganntzen trewen vnd ernnst befleissen / das gemain Volkh geistlichen vnd weltlichen gepoten vnd oberkaiten in getrewer
gutwilliger gehorsame vnd ainigkait zu behalten / vnd daz Sy auch die Cristenmenschen / geistlich vnd weltlich / vmb Jr
Sunde missetat vngehorsame vbertrettung misshandlung vnd vngeordent leben oder wesen / in Jren Predigen / nit aus
veintschafft vngunst oder widerwillen / mit verdechtlichen oder geuerlichen stichworten / daraus Jn vneer schimpf spot
schand vnglimpfen oder schaden entspringen mocht / sonnder aus getrewem mit leiden vnd bruederlicher liebe / mit
zimlichen senftmuetigen wortten vnd nit aus grimmigem gemuet / oder zornigem verhetztem hertzen / auch allain in der
gemain straffen / vnd nyemannds nennen / noch an tzaigen / vnd sich auch gegen nyemands insonnderhait ver
F052-001r,64 hertzen noch zu zorn bewegen lassen / Auch geistlichen vnd weltlichen gut Exempl mit gueter Lere
vnd guten wercken geben vnd vor tragen Jtem es sullen sich auch vnnser Prediger vnser Caplan vnd Jre nachkomen / des
Opfergellts / peicht zu horen / yemands annderm ausser
F052-001r,65 halbe diser vnser Ordnung vnd stifftung / votiuen / Embter oder Messen zu singen lesen vnd
aus zu richten / noch annder Phaerlichen Recht vnd gerechtikaiten / nicht vnndersteen vndterziehen an nemen noch
vnndterwinden / sonnder sich der ganntz muessigen . vnd entslagen / vnd einen yeden kirchherrn daran vngehinndert
lassen / Vnd damit aber der Prediger dem Predigambt vnd seiner Lernung / dester freyer vnd statlicher aus warten muge
/ Ordnen vnd wellen wir / Daz Er allain an vnsers herrn Fronleich
F052-001r,66 nambstag / vnd nemlichen dieselben acht tag bey allen getzeyten / vnd an allen anndern
hochtzeitlichen Feyrtegen vnd vnser lieben Fraw
F052-001r,67 en tegen das ganntz Jar / auch an den kirchweyhen sand Niclasen kirchen vnd vnser lieben Frawen
Capellen / vnd als offt patrocinium in yetz gemellter Capellen ist / vnd dartzu auch an dem dritten Suntag nach sand
Georgen tag / aber vnser Caplan an allen yetz ge
F052-001r,68 melten Festen vnd tegen / vnd dartzu auch an allen Suntegen vnd anndern gepoten Feyrtegen / das
gantz Jar / nemlichen bey allen Vespern Embtern vnd annderm gotsdinst in Jren Chorrocken im Chor sein / Es were dann
/ Daz Sy bede oder Jr ainer des zu derselben stunden / durch vnnser lieben Frawen Capellen vnd dise vnser Ordnungen
Referenzkorpus Frühneuhochdeutsch 1.0.1 (https://linguistics.rub.de/ref/) 11
F052: Florian Waldauf von Waldenstein, Stiftbriefe Modernisierter Lesetext
demselben ausz zu warten yet zu tzeitten verhinndert wurden / aber an anndern Feyrtegen noch auch an werchtegen /
sullen Sy des ze tun nit schuldig sein / Sy wolten dann das aus sonnder andacht / vnd freyem gueten willen tun / das wir
zu Jrem willen setzen / Sy sollen auch bede / an allen hochtzeitlichen festen vnd gepoten Feyrtagen / vnd dartzu auch
an allen Suntagen das gantz Jar / kainen derselben fest noch teg aus genomen / mit dem kirchheern oder Vicarien vnd
seiner Priesterschafft in der Procession vmb die kirchen geen / vnd sich in solichem nichts noch kain Sachen / dann allain
eehafft nott Jrren noch verhindern lassen / vnd ein yeder kirchherr vnd Vicari zu Hall / sullen vnsern Prediger vnd seine
nachkomen / als wirdige per
F052-001r,69 sonen / in allen ob berurten vnd anndern procession albeg zunechst vor dem officianten / das ist
neben demselben kirchherrn / vnd in seinem ab wesen neben seins Vicarien / vnd vnsern Caplan vnd seine nachkomen
in allen denselben procession zu lob vnd Eere der grossen Stifft vor geruoerter Capellen / albeg neben dem Jungsten /
vnd vordristen gesellen im Widem / das ist nach allen anndern Caplanen verordnen vnd geen lassen / vnd Sy in solichem
/ auch zu Chor vnd in annder wege / nemlichen den Prediger fur all sein priesterschafft / vnd den Caplan fur all annder
Caplan herfur ziehen stellen . Eren hallten vnd befolhen haben / Jtem wir ordnen vnd wellen auch / so sich begeben /
Daz der Prediger mit swerer plodigkait vnd krankhait seins Leibs beladen / oder mit allter dermassen beswert wurde /
daz Er vor gerurter Capellen vnd erster Principal Caplaneyen / nicht mocht vor sein noch genueg tun / daz Er allain in
solichem val vnd sunst nit / zu uerwesung derselben Capellen ersten Principal Caplaneyen / vnd was Jme wie vor vnd
nach geschriben steet weitter auf gelegt ist / einen anndern Erbern tewglichen geschikhten / vnd genugsam gelerten
Layenpriester / der dem Ersamen Rat zu Hall zu solichem angenem geuel
F052-001r,70 lig vnd aufnemlich sey / vnd auch in albeg mit desselben Ersamen Rats gunst willen vnd wissen /
auf nemen / vnd die demselben zuo uer
F052-001r,71 wesen beuelhen sol vnd mag / der sein stat vnd Ambt in solichem nach notturft vertret verwese vnd
erstatte / damit deshalben kain ver
F052-001r,72 sawmnuss mangl noch abganng erscheine / solanng bis Er widerumb zu gesunndthait seins Leibs
kumbt / doch daz Er demselben seinem Verweser darumb gut volligs benugen thuoe / vnser lieben Frawen Capellen
on schaden vnd entgeltnuss / wo aber derselb Prediger solichs nit tun wolte oder wurde / Alsdann sol vnd mag der
Ersam Rat zu Hall gut Recht / auch ganntz volkomen gewallt vnd macht haben / die wir Jnen auch wissenntlich hiermit
volkomenlichen geben / ainen anndern Erbern tewglichen vnd geschikhten Layenpriester zuo Prediger selbst zu bestellen
/ vnd auf zuo nemen / vnd demselben solich Capellen vnd erst principal Caplaneyen zu uerwesen befelhen / der auch
alsdann dieselb Capellen / vnd Caplaney / mit allem getrewem vleiss verwesen sol / solanng vntz der recht Prediger
widerumb zu gesundthait kumen / vnd das alles so Jme auf gelegt ist / selbst verwesen mag / vnd demselben bestellten
Prediger sol vnd mag der Ersam Rat zu Hall / von den zwoundzwaintzig Markh perenern ewigs gellts / so vnserm Prediger
wie hernach geschriben steet / alle Quattember geraicht vnd aus gericht sullen werden / nemlichen yede Quattember aus
richten vnd geben / benent
F052-001v,01 lichen newn Marck / vnd die vbrigen dreytzehen Marck perener / dem rechten Prediger zu seiner
narung vnd leibs notturfft lassen volgen vnd zu steen / der Ersam Rat sol vnd mag auch dartzu / ob not wurde / demselben
bestellten Prediger / als verweser des Rechten bestetten Predigers / damit Er solichem allem dester statlicher aus gewarten
muge / von der Capellen zuo steenden vnd gefellen alle Quattember zu ainer pesserung geben / nemlichen vier Marck
perner / oder dabey / nach des Lehenherrn vor gerurter Capellen vnd Jrem Rat vnd gut beduncken / vnd auch nach
vermugen derselben Capellen / doch nit lennger dann vntz der recht geewigt prediger widerumb zu gesundthait kumen
ist / Es sullen auch vnser Prediger vnd vnser Caplan vnd Jre nach
F052-001v,02 komen / in aignen personen vnd mit stetem wesen / in der Stat Hall wonen residieren sitzen vnd
daselbst bleiben / vnd yeder sein Caplaney / vnd was yedem weiter auf gelegt ist / selbst persondlich verwesen vnd
bedienen / vnd sich in Botschafften ze schikhen / noch zu anndern geistlichen oder weltlichen Sachen hendln oder
gescheften / aus der Stat Hall nyndert furen schikhen noch brauchen lassen . noch sich von der Stat Hall tun ziehen
/ noch vber zwen tag aus beleiben in dhain weise . Dardurch der ob berurt vnser gestiffter gotsdinst in ainich weise
gesawmbt wurde oder vnndterwegen blibe / nur allain solichs geschehe mit des Lehenherrn vor gemelter Ca
F052-001v,03 pellen vnd erster Principal Caplaneyen / vnd dartzu des Ersamen Rats der Stat Hall gunst willen .
wissen vnd erlawbnuoss / vnd in derselben Lehenherrn oder Ersamen Rats zu Hall Sachen . henndlen . vnd geschefften
/ darinn sich sunderlichen vnser Prediger auf Jr begern vnd Jren Cossten zu reden vnd Raten in vnd ausserhalb der Stat
Hall wider menigklich willigklich brauchen sol lassen / Yedoch so wellen wir Jnen durch solichs nicht ab slagen / sonnder
gunstigklichen erlawben vnd zu geben / Daz Sy nicht dest mynnder annderswo vnd ausser
F052-001v,04 halb vor gemelter Capellen vnd bayder Caplaneyen / annder geistliche pfrundten vnd gotsgaben auch
mugen an nemen haben vnd be
F052-001v,05 halten / Doch also vnd in der gestalt / daz Jr yeder on alles mittl persondlich vnd mit stettem wesen
zu Hall wone residiere vnd bleibe / vnd sein ob gemelt gotsgab vnd pfrunde daselbst in aigner person selbst verwese vnd
derselben aus warte / Vnd so auch vnser Prediger in vor ge
F052-001v,06 mellter Lehenherrn oder Ersamen Rats zu Hall sachen henndln vnd geschefften gebraucht wurde
/ sol Er in albeg verordnen vnd verfugen / damit nicht dest mynnder vnser geordenter vnd gestiffter gotsdinst / vnd
Referenzkorpus Frühneuhochdeutsch 1.0.1 (https://linguistics.rub.de/ref/) 12
F052: Florian Waldauf von Waldenstein, Stiftbriefe Modernisierter Lesetext
was Jme diser vnser Stifftbrief auf legt / in seinem ab wesen / durch einen anndern erbern vnd zu solichem geschickten
Layenpriester / dennoch ordenlichen vnd on abganng / gehallten vnd volbracht werde / vnd demselben darumb volligs
benugen tun / vnser lieben Frawen Capellen vnd vnser Stifftung on schaden . Ob sich aber begeben / Daz es in der Stat
Hall an der Pestilentz also sterben / daz der Ersam Rat oder der merer tail desselben / vnd dartzuo das gemain Volkh zu
Hall / darumb in merklicher antzal / aus der Stat gewichen weren / alsdann vnd sunst nit / mag sich der Prediger auf
dieselb zeit mit des Ersamen Rats willen wissen vnd erlawbnuss ain klaine zeit auch auos der Stat tun / vnd der kirchheer
oder sein Vicari sol die selb zeit an Suntagen Feyrtegen vnd zu anndern gewondlichen zeiten zu Hall Predigen vnd das
gotswort verkunden / Inmassen annder kirchherrn in Jren kirchen auch tuon / vnd zu tun schuldig sind / Doch sol
derselb Prediger nicht dest mynnder an dem ennde da Er die
F052-001v,07 selb zeit wonen vnd bleiben wurde / all Sunteg Hochzeitlich vnd annder Feyrteg / auch annder ob
bestimbt auf gesetzt tege / souil der die
F052-001v,08 selb zeit geuallen verrucken vnd verscheinen wurden / ein fruchtpere lobliche Predig thun / ob Er
zuhorer an demselben ennde wurde gehaben mugen / vnd dartzu in yeder wochen seine auf gesetzte Messen lesen oder
singen . Auch alle Vespern Embter Collecten vnd annders . so Jme in ob berurter Capellen zu regiern singen vnd zu lesen
beuolhen vnd gesetzt sind / in seinem ab wesen / durch einen anndern Erbern Layen
F052-001v,09 Priester zu uolbringen verordnen vnd bestellen / vnd demselben darumb volligs benugen tun / Aber
der Caplan sol in solichem sterben zu Hall beleiben / vnd dem teglichen gotsdinst daselbst aus warten / Es were dann
/ daz Er alles das . so Jme zu singen lesen / vnd ze tun geburet . vnd auf gesetzt ist / durch einen anndern Erbern
geschikhten vnd tewglichen Layenpriester dermassen zu Hall ze tun vnd zu uolbringen bestellet verordnet vnd demselben
darumb volligs benugen tet / dardurch vnser teglich Mess / vnd was Jme weiter ze tun gepuret / vnd auf gelegt ist /
teglichen gehallten . volbracht / vnd nichts versawmbt wurde / noch vnndterwegen blibe / Alsdann vnd sunst nit / mag
Er sich auch mit des Ersamen Rats zu Hall willen wissen vnd erlawbnuss ain klaine zeit aus der Stat tun / vnd sol dieselb
zeit ausser
F052-001v,10 halb der Stat Hall / vnser gestifft Mess / dieweil Er die in vor gerurter Capellen teglichen zu hallten
/ vnd auf seinen Cossten zu uolbringn{1} verordnet hette / zu lesen nit schuldig sein / Er wolte es dann aus sonnder
andacht vnd freyem gutem willen gern tun / Ob sich aber begebe / daz der Prediger / vnd auch der Caplan Sy bede
oder Jr ainer / oder Jre nachkomen des willens vnd fur nemens sein wurden / der Capellen vnd Caplaneyen mit Jren
zugehorungen genntzlich ab zu steen vnd ab zu tretten / oder die anndern zu resignieren oder vber zu geben / in was
gestallt form mass oder schein das beschehe / darauf ordnen setzen vnd wellen wir / daz Ir yeder solich sein fur nemen
willen vnd ab schaiden / dem Lehenherrn vor gerurter Capellen vnd baider Caplaneyen . vnd dartzu dem Ersamen Rat
der Stat Hall / nemlichen der Prediger Sechs Monat / vnd der Caplan drey Monat zuuor schriftlichen / oder mundt
F052-001v,11 lichen vndter augen offennlichen verkunden vnd zu wissen tun / vnd nach verscheynung derselben
zeit / sullen Sy solich pfrunten vnd gotsgaben dem Lehenheern von dem die wie hernach volget zulehen rueren / on alles
mittl / in sein hennde frey ledigklichen / vnd on alle vorbehal
F052-001v,12 tung ainicher absentz pension oder reseruats / vnd sunst nyemannds annderm auf geben / vnd daz
auch kain Jerliche absentz pension noch reseruat in vbergeben noch in ainicherlay annder wege / auf die vor gedacht
Capellen / Altar / die Erst vnd Principal noch die annder Caplaneyen nymmermer gesetzt geslagen noch zu slahen vor zu
behallten / noch aus zu geben gestattet / noch die zinsper gemacht sullen werden in dhain weise / vnd sunst sullen noch
mugen Sy die weder durch wechsl noch in dhain annder wege / on des Lehenherrn vnd Ersamen Rats der Stat Hall gunst
vnd guten willen nyemannds vbergeben noch zu fuegen / Ob aber der Prediger oder Caplan / Sy bede Jr ainer oder Jre
nachkomen / solichs tun wurden / das doch nit sein / so sol doch dieselb hanndlung / die on des lehenherrn vnd Ersamen
Rats zu Hall gunst willen und wissen / vnd wider dise vnser ordnung beschehen were / in noch ausserhalb gerichts oder
Rechts kain crafft noch macht haben sonnder kraftlos zunicht untewglich vnd vnpundig sein / Jtem vnd die Lehenschafft
vnd das Recht / das man zu latein nennet Jus patronatus vor gemelter Capellen vnd Erster Principal Caplaneyen / behalt
Jch ob gemelter Florian Waldauf von Walden stain mir vnd allen meinen Eelichen mandlichen leibserben / wissenntlich
hiemit beuor / Also daz Jch alldieweil Jch lebe / die zu uer
F052-001v,13 leyhen / vnd dartzu zu presentiern hab / vnd nach meinem abganng mit tode / den der almechtig
lannge zeit zu uerhueten geruche / mein erst geborner Sun Hanns Waldauf von Waldenstain zu Rettenberg / den Jch
bey vor gedachter meiner lieben Eelichen hawsfrawen Eelichen geboren hab / vnd darnach albeg der Eltist Waldauf von
Waldenstain / der Eelich geboren ist / oder wirdet / meinem Stammen nach ab zu steigen / derselben Capellen vnd
Ersten Principal Caplaneyen / Recht / Patron vnd Lehenherrn haissen sein vnd bleiben sullen / Ob sich aber begeben
wurde / Daz derselb mein mandlicher Stam ab sturbe / das der almechtig zu uerhueten geruche / So sullen vnd mugen
alsdann vnd darnach ewigklich / die Ersamen fursichtigen vnd weisen Burgermaister vnd Rat der Stat Ynnsprugk vnd
Jre nachkomen vnd sunst nyemands annder / dieselb Capellen vnd erst principal Caplaney . als offt die vaciern vnd
ledig werden zu uerleyhen vnd dartzu zu presentieren gut recht auch ganntz volkomen macht vnd gewallt haben / on
menigclichs verhinndern / doch alles in der gestallt / vnd mit der vndterschaid wie hernach volgt / nemlichen / wann
vnd als offt dieselb Capell vnd erst principal Caplaney durch abganng mit tode ains Predigers / aufgebung oder in annder
wege vaciern vnd ledig wirdet / so sullen sich alsdann von stund an Burgermaister vnd Rat der Stat Hall / durch Jr erber
Referenzkorpus Frühneuhochdeutsch 1.0.1 (https://linguistics.rub.de/ref/) 13
F052: Florian Waldauf von Waldenstein, Stiftbriefe Modernisierter Lesetext
Potschaften / bey ettlichen vniuersiteten als Wienn Leyptzk Jngolstat / Erdt
F052-001v,14 furt / Freyburg im Breyssgew / haidlberg / vnd Tubingen / auch ettlichen Reichsteten vnd anndern
Steten / da auch gestifft Prediger Layen
F052-001v,15 priester wern / mit allem vleiss erkunden arbaiten vnd bewerben / vmb ainen hoch gelerten doctorn
oder Licenciaten in der heiligen schrift oder geistlicher rechten / oder vmb ainen Maister der syben Freyen kunst / der
yder in albeg dartzu Baccalari format in der heiligen schrift / auch guter geubter vermerter berumbter Prediger hocher
Tewtscher sprach / vnd dartzu Laypriester sey / vnd derselben vermerten vnd be
F052-001v,16 rumbten Prediger ainen oder mer / yeden mit dreyen oder mer predigen zu Hall offenlichen auf
dem predigstuel horen / vnd welcher auf dem predigstuel / mit dem predigen aus sprechen geperden vnd sitten / der pest
vernemlichist vnd tewglichist prediger ist / vnd dem Ersamen Rat zu Hall vnd den viern aus der gemainde / so Sy zu
yeder solicher wale zu Jnen nemen sullen / am pasten geuallen wirdet / denselben vnd sunst kainen anndern sullen vnd
mugen Burgermaister vnd Rat der Stat Hall / dem Lehenherrn vor gemellter Capellen vnd ersten prin
F052-001v,17 palCaplaneyen / ob der zu Lande vnd in ainer oder zwain tagraisen zu erraichen were / durch Jr
Erber Rats botschafft vnd offen brief vndter der Stat Hall an hanngendem Jnnsigl . Ob der aber ausser Lannde were /
allain durch Jrn offen brief vnndter der Stat an hangendem Jn
F052-001v,18 sigl bey aignem gewissen Poten benennen / vnd demselben Doctorn Licenciaten oder Maister so
Sy also wie yetz gemelt ist erwelen / vnd dem Lehenherrn benennen wurden / vnd sunst kainem anndern / sullen vnd
wellen Jch vnd mein Erben wie vor steet / vnd nach meins mand
F052-001v,19 lichen Stamens abganng / Burgermaister vnd Rat der Stat Ynspruogk vnd Jre nachkomen / von
stund an nach solicher brieflichen be
F052-001v,20 nennung des Ersamen Rats zu Hall die ob gedacht Capellen / vnd erst Principal Caplaney / on all
widerrede vnd waygrung dhainerlay Sachen Zu uerleihen / vnd Jne ainem Bischoue zu Brichsen / oder seinem Vicari in
geistlichen Sachen zu presentiern / auch damit nit zu uerziehen schuldig pflichtig vnd gepunden sein / damit derselb
erwelt benennt vnd presentiert prediger / zu derselben Capellen vnd ersten principal Caplaneyen / furderlichen Jnfestiert
vnd bestett werde / Also daz des Ersamen Rats zu Hall wale vnd benennung des Doctorn Licenciaten oder Meistern zu
an geendem vnd kunftigen Prediger / vnd dartzu des Lehenherrn verleyhung vnd presentirung / in einem halben Jare
dem nechsten als die vaciert hetten . vnd ledig worden weren / on lennger verziehen beschehen vnd voltzogen werden .
wo aber der Lehenherr vnd Ersam Rat zu Hall . in solichem sewmig erscheinen wurden / das doch nit sein sol / Alsdann
vnd sunst nit / sol vnd mag nach verscheynung desselben halben Jars / auf dasselb mal ain Bischofe zu Brichsen / die ob
gemelt Capellen vnd erst principal Capla
F052-001v,21 ney ainem Hoch gelerten Layenpriester der auch wie vor steet graduirt geschikht vnd zu solichem
predigambt nutz gut vnd tewglich sey / das wir zu seiner gewissen verlassen / zu uerleihen vnd dartzu presentiern gut
Recht gewalt vnd macht haben / doch in albege / nachmals dem Ersamen Rat zu Hall / an Jrer freyen wale vnd benennung
eins yeden nachmals kunftigen Prediger / vnd den ob bestimbten Lehen
F052-001v,22 herrn an Jrer Lehenschaft vnd presentirung desselben vnuergriffenlich vnd on schaden / Jtem ob
sich aber Burgermaister vnd Rat zu Hall / vnd die vier aus der gemainde daselbst / in der wal vnd dem benennen ains
Predigers yetzuzeiten nit verainen mochten oder wurden / sonnder ein gleichs macheten / so sol ain yeder kirchheer zu
Hall vnd in seinem ab wesen sein Vicari daselbst / ain obman oder Ortman sein / den Sy auch zu Jnen in Rat erpitten
/ Jne Jrer wal vnd schritigkait / auch der vrsachen so ainen tail zu dem / vnd den ann dern zu dem anndern zu erwelen
vnd zu benennen bewegen / aigentlichen berichten vnd bitten / ainem tail mit seiner Styeme zu ze fallen / vnd welchem
tail derselb kirchheer / mit seiner Stym zu fallen oder merers machen wirdet / derselb tail sol alsdann mit seiner wal
vnd dem benennen des Prediger fur ziehen / vnd volfaren / vnd darauf derselb fur genomen vnd erwelt Prediger / dem
Lehen herren vor gedachter Capellen vnd erster principal Caplaneyen / durch Burgermaister vnd Rat der Stat Hall . ob
gemelter massen benennt werden / Es sol auch ein yeder kirchherr zu Hall vnd in seinem ab wesen sein Vicari / auf
begern Burgermaister vnd Rats daselbst / sich der sachen / als obman oder ortman gutlichen beladen vnd an nemen /
vnd in der wal vnd benennung ains Predigers / dem tewglichisten vnd geschikhtisten doctorn Licenciaten oder Maistern
zum Predigen / nach seiner pesten vnd hochsten vernunft vnd ver
F052-001v,23 stentnuss vmb gottes willen sein Styem geben / vnd sich des nit widernsetzen noch hierynn
vngehorsam erscheinen / in kain weise Wo sich aber / da got vor sey / begebe / Daz Jch ob gemelter Florian Waldauf von
Waldenstain oder mein Eelich mandlich Leibserben / oder aber nach derselben aller abganng / Burgermaister vnd Rat
der Stat Ynsprugk / oder Jre nachkomen / als vor gerurter Capellen vnd Erster Principal Caplaneyen / verordent Patron
vnd Lehenherrn / ainen anndern dann dene so ain Ersamer Rat der Stat Hall / vnd vier aus der gemainden daselbst / zu
Prediger erwelet vnd benennet hetten . zu derselben Capellen vnd ersten Principal Caplaneyen / wider ob be
F052-001v,24 stimbt vnser ordnungen geuerlichen / vnd mit wissen zu presentiern vndtersteen oder verwilligen
wurden / das doch nit sein / auch kain crafft haben sol / vnd so Sy durch ainen Rat zu Hall diser vnser ordnungen vnd
Stifftungen grunndtlichen erynndert vnd bericht / vnd darauf ainmal zway oder drey auf s maist darumb guetlichen
ermant ersuecht vnd gewarnet wurden / solichs Jres vnbillichen fur nemens presentierens vnd verwilligens ab zu steen
/ vnd dene so ain Rat zu Hall zu Prediger erwelet vnd benennet hette / vnd kainen anndern Zu presentiern / vnd Sy
Referenzkorpus Frühneuhochdeutsch 1.0.1 (https://linguistics.rub.de/ref/) 14
F052: Florian Waldauf von Waldenstein, Stiftbriefe Modernisierter Lesetext
aber dennoch dauoon nit ab steen / Sunder daruber ainem Rat zuo Hall vnd ob geschribnen vnsern Ord nungen weiter
darJnn widerwertig erscheinen / oder dene so ain Rat zu Hall / zu Prediger ewelet vnd benennet hette / zu presentiern
geuerlichen verziehen wurden / das doch nit sein sol / So sullen alsdann vnd sunst nit / der / oder die ob berurten ver
F052-001v,25 ordenten Patron vnd Lehenherrn / solicher vor bestimbter Lehenschafften vnd presentierung / auf
dasselb mal vnd nit weitter / beraubt Priuirt vnd entsetzt sein / vnd Burgermaister vnd Rat zu Hall ganntz volkomen
gewallt vnd macht haben / die wir Jnen auch wissenntlich hiemit geben / denselben Jren erwelten vnd benennten zu
prediger auf dasselb mal / vnd als offt sich solhs nachmals mer begeben wurde / zu yeder zeit selbst ainem Bischofe
zu Brichsen / wie sich gepuret zu presentiern / von vns vnserrn Erben vnd den ob berurten verordenten Patron vnd
Lehenherrn vnd sunst allermenigclich vnuerhinndert / Jtem wir ordnen vnd wellen auoch / daz Burgermaister vnd Rat
der Stat Hall / vnd die viere auos der gemainde vnd Jre nachkomen / auch ein yeder kirchheer daselbst / als oft der als
obman oder ortman durch Sy wie vor steet dartzu erpeten wurde / nach Jrer vnd yeder nach seiner pesten vnd hochsten
vernunft vnd verstenntnuss / sullen in solher wal albeg den tewglichisten geschicktisten vnd treffen
F052-001v,26 lichisten Layenpriester . der wie ob gemellt ist / graduoirt vnd geschickt sey / zu prediger lautter
vmb gottes willen fur nemen erwellen vnd benennen / vnd dartzu . auch der Lehenherr der nach geschribnen anndern /
vnd Nydrern Caplaneyen / dieselb auch ainem Er
F052-001v,27 bern geschikhten vnd tewglichen Layenpriester verleihen / vnd Jne dartzu presentieren / vnd sich in
solichem kain Gracien nomi
F052-001v,28 nacion / Reseruat gescheft / befelh / Erste bete / noch annder furbitte oder furdrungen / so von
Babsten kaysern kunigen / dem Lannds
F052-001v,29 fursten oder anndern geistlichen oder weltlichen Fursten oder yemannds annderm . in was wirden
states oder wesens der oder die wern / ausz geen mochten / noch kain annder Sachen verhinndern Jrren noch bewegen
lassen / auch in solhem weder Frewndtschaft veintschaft / sorg / forcht / auch kainen zeitlichen nutz / vortail noch
genyesz / sonnder allain Jr aigen gewissen / vnd zuuoran das Lob vnd die Ere gottes an sehen / vnd darumb auch kain
gab myet noch schankhung nemen noch zu gewartten verhoffen in dhain weise . Doch so ist dabey vnser entlicher wille
vnd maynung / Wann vnd als offt dieselb Capellen vnd Erst princi
F052-001v,30 palCaplaney vaciern vnd ledig werden / ob dann ain Layenpriester meins vor gemelten Florian
Waldauf von Waldenstain geslechts . der vor geschribner massen graduirt geschickt vnd zu solhem tewglich were / vmb
solich Capellen vnd erst principal Capla
F052-001v,31 ney wurbe vnd bete / vnd die in aigner person verwesen wolte / Daz alsdann Burgermaister vnd Rat
der Stat Hall / denselben Layenprie
F052-001v,32 ster meins gslechts / fur all annder dartzu zu erwelen vnd benennen / vnd die ob bestimbten
Lehenherrn / Jm die vor allen anndern zu uerleihen vnd dartzu zu presentiern schuldig pflichtig vnd gepunden sein sullen
/ Jtem es sullen auch Burgermais
F052-001v,33 ter vnd Rat der Stat Hall mit wissen des Lehenherrn yetz gemelter Capellen vnd Erster principal
Caplaneyen / ob der zu Lannde were / allen Layenpriestern vor berurter massen graduirt vnd geschickt / so vmb
erlanngung willen vor gemelter pfrunden / gotsgaben vnd predigambts / auf Jr begern / oder von Jn selbst gen Hall kumen
/ vnd sich yeder auof dem predigstuel daselbst mit dreyen oder mer predigen das gotswort zu uerkunden / offenlichen
horen hetten lassen / yedem demselben Layenpriester fur die zerung zu Hall vnd widerumb haim geben nemlichen drey
oder vier marck perner / vnd der Ersam Rat zu Hall sol vnd mag auch dieselben Erungen vnd schanckungen myndern
vnd meren / nach der ob bestimbten Lehenherrn vnd Jrem Rat vnd gut beduncken / vnd nach gestallt eines yeden
Layenpriesters Sachen vnd ferre oder weite seins wegs / vnd sonnderlichen auch nach vermugen der Capellen / vnd Sy
sullen auch aus richten vnd betzalen / Potenlon vnd zerung auf ob beruort Jre potschaften vnd aus schreiben / so Sy wie
vor steet zu den Vniuersiteten / auch ettlichen Reichsteten vnd anndern Steten aus schikhen wurden / . Vnd ob auch
also / auf des Ersamen Rats zu Hall begern oder sunst etlich Doctorn Licenciaten oder maister / ainer oder mer gen
Hall kumen / sich auf dem Predigstul horn vnd versuchen wurden lassen / vnd doch der Ersam Rat zu Hall zuo solcher
Capellen vnd Ersten principal Caplaneyen nit mer dann ainen doctorn Licenciaten / oder Maistern auf yedes mal zu
prediger erwelen vnd benennen sol vnd wirdet / so sullen doch die anndern Doctorn vnd personen / nach betzalung vor
gerurter Eerung vnd schanckung / zu den ob bestimbten Lehenherrn / dem Ersamen Rat zu Hall / noch zu vor berurter
Capellen / vnd ersten principal Caplaneyen / weytter kain vordrung ansprach recht noch gerechtikait haben suechen noch
gewynnen in dhain weise / Jtem wir ordnen vnd wellen auch . Daz der Ersam Rat der Stat Hall / wann vnd als offt die
vor gerurt Capellen vnd Erst principal Caplaney vacirn vnd ledig werden / vnd alledieweil die ob gemellter massen nit
verlihen sind / von stund an ainen anndern Erbern tewglichen vnd genugsam gelerten Layenpriester / der zum predigen
ge
F052-001v,34 schikht nutz vnd gut sey / dartzu bestellen / vnd demselben befelhen sullen / dasselb Beneficium
vnd gotsgab trewlichen zu uerwesen / vnd bedienen / vnd Sy sullen demselben Priester alle wochen geben vnd aus richten
Nemlichen ain Marck perner / Jtem zum Anndern / nemlichen zu auofrichtung erhebung vnd Stifftung der anndern vnd
nydrern Caplaney / der teglichen ewigen Messen / in vor gemelter vnser lieben Frawen Capellen / Ordnen setzen vnd
wellen wir wissenntlich in craft dits briefs / Also daz alle Suntag Hochzeitlich vnd annder Feyrteg / auch alle werchtag das
Referenzkorpus Frühneuhochdeutsch 1.0.1 (https://linguistics.rub.de/ref/) 15
F052: Florian Waldauf von Waldenstein, Stiftbriefe Modernisierter Lesetext
ganntz Jar / kainen Suntag Feyrtag noch werchtag / dann allain den heiligen karfreytag vnd Sambstag darnach am heiligen
Osterabent aus genomen / nemlichen Suemerzeiten des morgens zwischen sechs vnd Siben Vren / vnd winterzeitten
zwischen Siben vnd acht vren / oder dabey / ain selige lobliche vnd andechtige Mess in gemelter Ca
F052-001v,35 pellen vnd auf dem Altar / durch den Ersamen herrn Jheronimeen Toppler Briester vnsern
gegenwurttigen Capplan daselbst / dem Jch ob genanter Florian Waldauf von Waldenstain dieselb ander vnd Nydrer
Caplaney anfencklich verlihen vnd dartzu presentirt hab / vnd darnach durch alle seine nachkomen / die dann durch
mich yetz gemelten Florian Waldauf von Waldenstain meine Erben oder nachkomen wie hernach volgt / dartzu presentirt
/ gesungen oder gelesen gesprochen vnd gehallten sol werden / on vndterlos vnd abgang / dartzu der Mesner alle tag
mit der anndern / das ist on aine der klainisten glocken / so im Turn sand Niclasen kirchen hannget / ain viertail ainer
stunden lanng lewten / vnd darauf mit der yetz gemelten klainisten glocken zusamen slagen / vnd nach solichem zusamen
Lewten / sol vnser Capplan von stund an aus vnserm Sagrer(. steende vndter dem grossen Thurn / sannd Niclasen
kirchen / den vns der Ersam Rat zu Hall . auf vnser begern zu vor gerurter Capellen vnd Stifftung auf ewigkait zu
geordent vnd ge aigent / vnd wir mit vnnserm aigen guot zu solichem zuo gericht getziert vnd versorgt haben .) heraus
in vnser Capellen zum Altar geen / vnd solich Mess an fahen halten vnd volbringen / Daz die in albege vor dem zusamen
lewten zu dem Hochambt vollenndet vnd volbracht sey / Ob aber vnserm Prediger / an den ob bestimbten Suntagen
hochtzeitlichen vnd anndern Feyrtegen / oder auch an werchtegen yetzuzeiten gemaint / oder fueglich sein wurde / zu
furdrung der Predig / auf die ob berurt gesetzt stund / in der Capellen Mess zu lesen / des sol Er zu tun gut recht vnd
macht haben . vnd vnser Caplan nicht dest mynnder . auf denselben tag dennoch sein Mess vor oder darnach in der
Capellen zu lesen schuldig sein / Jtem vnser Caplan sol auch in yeder wochen alle tag das ganntz Jar on abganck in vor
gemelter Capellen vnd auf die Stund wie vor steet / ein selige lobliche andechtige Mess lesen / doch ainen tag in der
wochen / so Er nit wol geschickt were / vnd vnser Prediger auf dieselb gesetzt stundt / in der Capellen Mess lesen oder
singen wurde / mag Er feyern / wo aber vnser Prediger auf solich stund nit mochte oder wurde / in der Capellen Mess
lesen . so sol vnser Caplan an demselben tag / daran Er feyrn wurde / ainen anndern Erbern Briester an sein stat bestellen
ver mugen / vnd demselben volligs benugen tun / der vnser teglich Mess auf denselben tag dennoch in vnser Capellen an
seiner stat lese . vnd volbringe / damit in allweg dieselb vnser teglich Mess / alle tag in yeder wochen . in vor gedachter
Capellen vnd nyendert annderswo auf die ob berurt gewondlich stund / on abganng in ewig zeit loblichen gelesen oder
gesungen gehalten vnd volbracht werde Ob aber der Caplan aine oder mer Messen in der Wochen oder im Jare selbst zu
lesen yetzuzeitten nit geschickt were / vnd die auf den / oder dieselben teg / oder so Er sunst feyrn wolte / durch ainen
anndern Erbern Briester an seiner stat / auf die ob bestimbt gewondlich Stund in der Capellen zu lesen nit bestellen vnd
verfuegen / vnd demselben Briester daruomb volligs benugen tun / vnd sich das erfinden vnd wissentlich gemacht wurde
. Alsdann sol vnd mag der Ersam Rat zu Hall / demselben Caplan an seinem Quattembergellt fur yede versawmbte Mess
auf hallten vnd ab ziehen / nemlichen acht krewtzer . Jtem es sol auch vnser Caplan alle Montag Feyrtags vnd werchtags
das gantz Jar(. allain die Monteg in weichnachtfeyrtegen Osterfeyrtegen vnd pfingstfeyrtegen / vnd dartzu als offt vnser
lieben Frawen teg / auch der Capellen Patrocinia an Montegen gefallen wurden . aber sunst kainen Montag aus genomen
.) in gemelter Capellen ein selige andechtige Seelmess singen / mit den vier Schuelern so zum teglichen Salue Regina wie
hernach geschriben steet verordent sind / vnd Er sol vor der Epistln drey Collecten ein legen / nemlichen die erst / deus
cuius misericordie / die annder nach seinem geuallen / vnd die dritt Collecten / Fidelium deus omnium conditor / vnd
sich nach dem Ewangeli vor dem Altar vmb keren / die offen peicht sprechen / vnd darnach fur vns ob genannt Stiffter
vnd Stiffterin vnd fur vnser baider Vater vnd Mueter Seelen / fur aller vnser vorfordern vnd aller der Seelen / so aus vnsern
geslechten verschiden sind / auch fur den Ersamen weisen Rat der Stat Hall vnd die gantz gemaind Reich vnd Arm /
vnd dartzu fur all getrew furdrer Stewrer vnd handthaber vnser lieben Frawen Capellen vnd diser vnser ordnungen vnd
stifftungen / Sy sein lebentig oder tod / vnd fur alle die auos Jren geslechten verschiden sind / mit ainem Paternoster vnd
ainem Aue maria / vnd darnach insonderhait fur all gelawbig Seelen fur all ellendt betrubt Seelen / die do sind auf dem
weeg zu der ewigen selikait / vnd nichts haben dann das gemain gepet / in der gedechtnuss das gemellt Seelambt in ewig
zeit gesungen vnd gehalten sol werden / mit ainem paternoster vnd ainem Aue Maria / vnd nach dem Segen / sol Er die
Casl auf den Altar legen / darnach zu vnser nach geschriben begrebdnuss geen / daselbst das Miserere oder de profundis
/ mit ainer oder mer gewondlichen Collecten sprechen / Alsdann auf vnser begrebdnuss vnd dabey in der Capellen /
den weichpruen sprengen / vnd dartzu den nechsten vmb steenden Cristenmenschen in vnd vor der Capellen auch den
Weichprun geben / dartzu Jme der nach geschriben altardiener das weichprunkesseli vnd sprengwadl raichen sol / vnd
darnach aus der Capellen zum Weichprunstain geen / vnd daselbst den vmb steenden Cristenmenschen auch den Weich
F052-001v,36 pruen geben / vnd zuo solichem Monteglichen Seelambt sol der Mesner alle Montag vmb ain viertail
ainer halben stunden dester fruer lewten / dann Er sunst annder teg zu vnser teglichen Messe gewondlichen lewtet /
Jtem Er sol auch alle phintztag von dem heiligen hochwirdigen Sacrament / vnd dem zarten Fronleichnam vnsers herrn
Jhesu cristi / vnd alle Freyteg von dem heiligen leiden / vnd bittern marter vnsers herrn Jhesu cristi / oder von dem
heiligen Crewtz / Auch alle Sambstag von der rainen zarten hoch gelobten Himelkunigin vnd Jungkfrawen Marien /
albeg von Jrem nechst uerschinen Fest ein selige lobliche andechtige Mess in vor gedachter Capellen mit andacht lesen
vnd volbringen / vnd sonnderlichen auch alle Monet ain
F052-001v,37 mal an ainem Freytag vnndter der Mess fur das Ewangeli den Passion lautt lesen / an welichem
Referenzkorpus Frühneuhochdeutsch 1.0.1 (https://linguistics.rub.de/ref/) 16
F052: Florian Waldauf von Waldenstein, Stiftbriefe Modernisierter Lesetext
Freytag in yedem Monet Jm das fuget / So aber auf dieselben Phintztag Freytag oder Sambstag yezutzeitten hochzeitliche
Feyrtag oder annder heilig teg vallen wurden . Alsdann sol vnd mag Er an denselben tegen . auch sunst an allen Suntagen
Erichtegen vnd Mittichen / das gantz Jar Mess lesen vnd halten / de tempore oder Sanctis / nach ordnung vnd aufsatzung
des Bistumbs Brichsen / vnd wie das die zeit auf Jr tragen wirdet / Vnd nach yeder Mess die werde durch Jn / vnsern
Prediger / oder annder priester auf ob berurt Stund / in vnser Capellen gelesen oder gesungen / sol der Caplan nach
dem Segen aus der Capellen zum weichprunstain geen / vnd daselbst den nechsten vmb steenden Cristenmenschen / als
weit Er die steende bey dem weichprunstain erraichen mag / den weichpruen geben / vnd sol den Wedl gegen der Erden
wol aus slahen / damit Er den weichprun subtil gebe / vnd nyemands vndter dem Antlitz noch an klaidern mit zu uil
wasser geben belaidigt werde / noch verdriess oder beswerung darab empfach . Jtem wir ordnen vnd wellen auch . so sich
begeben . daz vnser Caplan / mit swerer kranckait vnd plodigkait seins leibs beladen / oder mit alter dermassen beswert
wurde / daz Er solich vnser Caplaney nicht volbringen mocht / daz Er allain in solichem val vnd sunst nit / zuo uerwesung
solicher anndern vnd Nydern Caplaney / vnd was Jme wie vor vnd nach geschriben steet weitter auf gelegt ist / einen ann
F052-001v,38 dern Erbern Layenpriester / der dem Prediger vnd Ersamen Rat zu Hall zu solichem angenem vnd
geuellig sey / vnd in alweg mit desselben Predigers vnd Ersamen Rats gunst willen vnd wissen / auf nemen / vnd die
demselben zu uerwesen befelhen sol vnd mag / der solich sein Caplaney nach notturfft verwese / damit deshalben kain
versawmnuss mangl noch abganng erscheine / solanng bis Er widerumb zuo gesunthait seins leibs kumbt . Doch daz Er
demselben seinem verweser darumb gut volligs benugen thue / vnser lieben Frawen Capellen on schaden vnd entgelltnuss
/ wo aber derselb Caplan solichs nit tun wolte oder wurde / alsdann sol vnd mag der Prediger vnd Ersam Rat zu Hall gut
Recht auch gantz volkomen gewallt vnd macht haben / die wir Jnen auch wissentlich hie
F052-001v,39 mit volkomenlichen geben / einen andern Erbern vnd geschickten Layenpriester selbst zu bestellen
vnd auf zu nemen / vnd demselben so
F052-001v,40 lich Caplaney zu uerwesen befelhen / der auch alsdann solich Caplaney mit allem getrewen vleiss
verwesen sol / solanng vntz der recht Caplan widerumb zu gesundthait kumen ist / vnd solich Caplaney selbst verwesen
mag / vnd demselben bestelten Briester sol vnd mag der Ersam Rat zu Hall / von den acht marck pernern ewigs gellts . so
vnserm Caplan wie hernach volgt alle Quattember geraicht vnd aus gericht sollen werden / nemlichen yede Quattember
aus richten vnd geben / benantlich drey Marck / vnd die vbrigen funff Marck dem rechten Caplan zuo seiner narung vnd
leibs notturfft lassen volgen vnd zu steen / der Ersam Rat sol vnd mag auch dartzu ob nott wurde / demselben bestellten
briester als verweser vor gerurter Caplaney / damit Er die destder statlicher verwesen vnd ausz gewarten muge / von der
Capellen zustenden vnd gefellen alle Quattember zu ainer pesserung geben / Nemlichen zwo marck perener / oder dabey
/ nach des Lehenherrn vor gerurter Capellen / vnd Jrem Rat vnd gutbeduncken / vnd auch nach vermugen derselben
Capellen / Doch auch nit lennger / dann vntz der Recht Caplan widerumb zu gesunthait komen ist / Jtem vnd die
Lehenschaft vnd das Recht / das man zu latein nennet Jus patronatus vor gemelter anndern / vnd Nydrern Caplaneyen
/ behalt Jch ob gemelter Florian Waldauf von Waldenstain mir / vnd allen meinen Eelichen Mandlichen leibserben
wissenntlich hie
F052-001v,41 mit beuor . Also daz Jch dieselb Caplaney / alledieweil Jch lebe zu uerleihen vnd dartzu zu
presentieren hab / vnd nach meinem abganng mit tode / den der almechtig lannge zeit zuo uerhuoeten gerueche / mein
ob gemelter erst geborner Sun Hanns Wal dauf von Waldenstain vnd darnach albeg der Eltist Waldauf von Waldenstain
/ der Eelich geporen ist oder wirdet / meinem Stam men nach ab zuo steigen / derselben Caplaneyen recht Patron vnd
Lehenherren haissen sein / vnd bleiben sullen / Ob sich aber be
F052-001v,42 geben wurde / Daz derselb mein mandlicher Stam ab sturbe / das der almechtig zu uerhueten
geruche / so sullen vnd mugen als dann vnd darnach ewigklich / Burgermaister vnd Rat der Stat Hall im Yntal vnd Jre
nachkomen / vnd sunst nyemannds annderr dieselb Caplaney als offt die vacirn vnd ledig wirdet / ainem anndern Erbern
tewglichen vnd geschickten Layenpriester Doch kainem der nit priester were / zu uerleihen vnd dartzu zu presentieren
gut recht auch ganntz volkomen macht vnd gewallt haben . on menigklichs verhinndern / Doch so ist dabey vnser
endtlicher will vnd maynung / Wann vnd als offt dieselb anndern vnd nydrer Caplaney vacirn vnd ledig wirdet / ob dann
ain Layenpriester meins vor gemelten Florian Waldauf von Waldenstain geslechts / der zu solher Caplaney tewglich vnd
geschickt were / vmb solich Caplaney wurbe vnd bete / vnd die in aigner Person verwesen wolte / Daz alsdann die ob
gemelten Lehenherrn / die vor gedacht Caplaney . demselben Layenpriester meins geslechts fur all annder zu uerleihen
/ vnd dartzuo zu presentiern schuldig pflichtig vnd gepunden sein sullen / Vnd Jch ob genante Barbara Waldaufin von
Waldenstain / hab mit wol bedachtem muet / freyem gueten willen / vnd rechter wissen / fur mich . all mein Erben vnd
nachkomen zu vor gemelten meins hertzenlieben Herrn / vnd hawswierts herrn Florian Waldauf von Waldenstain vor
behelten / der Lehenschafften vnd presentacion vor gerurter Capellen / vnd erster princi pal Caplaneyen / vnd zu der wale
vnd benennung ains yeden Doctorn Licenciaten oder Maistern zu Prediger / Auoch zu der Lehenschaft vnd Presentacion
der anndern vnd nydrern Caplaneyen / vnd dartzu auch zu allen vnd yegklichen vor vnd nach geschribnen vor be helten
gewelten ordnungen satzungen vnd stifftungen in allen vnd yeglichen worten Clauseln puncten artiklen ynnhaltungen
meynungen vnd begreiffungen / vnd was darJnn berurt nichts aus genomen meinen gunst vnd willen wissentlich in krafft
ditz briefs gegeben / damit dieselben Sachen ewigklich dabey stat vesst vnd vnzerrutt beleiben vnd gehalten sullen werden
/ Jtem wir ordnen vnd wellen auch / daz der Prediger vnd Ersam Rat der Stat Hall / wann vnd als offt die annder vnd
Referenzkorpus Frühneuhochdeutsch 1.0.1 (https://linguistics.rub.de/ref/) 17
F052: Florian Waldauf von Waldenstein, Stiftbriefe Modernisierter Lesetext
Nydrer Caplaney vaciern wirdet / vnd alldieweil die ob gemelter massen nit verlihen ist / von stund an einen anndern
Erbern tewglichen vnd geschick
F052-001v,43 ten Layenpriester / dartzu bestellen / vnd demselben befelhen sullen / dieselb Caplaney trewlichen
zu uerwesen / vnd bedienen / vnd der Ersam Rat zu Hall sol demselben Briester / alle wochen geben vnd aus richten
nemlichen Funff phunt perener / Vnd wir ordnen setzen vnd wellen auoch / daz ein yeder vnser Caplan / der ob bestimbten
vnser lieben Frawen Capellen vnd vnseer Stifftung Gegenschreiber sein / vnd alle abent zu dem nach geschriben teglichen
Salue / auch zu allen vnnsern gestifften Predigen Messen Vespern Embtern vnd annderm gotsdinst / ordnungen vnd
Stifftungen / alle vnd yegliche mengl abganng vnd gebrechen / vnd sewmnussen / auch durch welche personen die
geschehen / alle tag vnd zu yeder zeit aigentlichen auf schreiben / vnd solichs zu yeder Quattember vnd als offt der
kirchbrebst vor berurter Capellen / betzalung tun wirdet / demselben kirchbrebst in schrifft an tzaigen sol / damit der
kirch
F052-001v,44 brebst von wegen des Ersamen Rats . das so fur versawmnussen einem yeden wie vor vnd nach
geschriben steet ab zu ziehen geordent ist / in seiner betzalung ab zu ziehen wisse . Demnach sol auch vnser Caplan
bey allem des kirchprebsts empfang vnd ausgab sein / vnd nemlichen alle Jar in ain besunder Raytregister gegen
dem kirchbrebst aigenntlichen auf schreiben / allen des kirchbebsts empfanng aus den nach geschriben der Capellen
geltstocken vnd gelttruochlein / nemlichen was vnd wieuil zu yeder Zeit / die dreytail gelts / so von vnd aus denselben
geltstockhen gelttruchlein vnd in annder wege yetz gedachter Capellen zu getailt vnd geraicht / gelts bringen werden /
vnd dartzu auch all der Capellen Phennyng vnd Traydzynss Renntnutz gulten vnd annder zu
F052-001v,45 stend vnd gefell nichts aus genomen / Er sol auch dartzu alle Jar / vnd zu yeder Zeit im Jare
aigenntlichen auf schreiben / all vnd yeglich desselben kirchbrebsts ausgab / so Er von wegen derselben Capellen vnd vnser
Stifftung zu yeder zeit tun wirdet / vnd solichen empfang vnd ausgab alle Jar auf den tag als derselb kirchbrebst Rayttung
tun wirdet / dem Ersamen Rat zu Hall durch seine Raytregister vnd gegenschreiben aigentlichen an tzaigen / vnd nach
yeder solicher Jerlichen getanen Raytung / sol der Caplan dieselben seine Raytregister vnd gegenschreiben / dem Patron
vnd Lehenherrn vor berurter Capellen vnd Erster Principal Caplaneyen vberantwurtten . Jtem wir ordnen vnd Stifften
auch vnnserm Prediger / vnd vnserm Caplan / ainen steten vnd gewissen Altardiener / nemlichen ainen beschaiden
zuochtigen Schueler / oder anndern knaben / den der Prediger vnd Caplan erwelen / vnd von ainer Quattember zu der
anndern bestellen vnd auf nemen / auch denselben / ob Er vnfleissig / oder Jnen sunst nit geuallen wurde / widerumb
vrlawben / vnd einen andern zuochtigen knaben widerumb auf nemen suollen vnd mugen / nach Jrem geuallen . vnd
derselb altardiener sol alle tag Suntags Feyr
F052-001v,46 tags vnd werchtags / das ganntz Jar kainen tag aus genomen / in ainem Chorrockh / so wir dartzu
verordent vnd gegeben haben / mit den vor gedachten vnserm Prediger vnd vnserm Caplan / das Confiteor sprechen / vnd
Jnen von anfang ainer yeden Mess bis zum ende / alle tag zu Altar dienen / vnd ministriern / auch zu yeder Mess / yedem
das Pacem / so wir mit ein geslossnem heylthumb in Silber gefasst vnd vergullt . Nemlichen vnnserm Prediger ains / vnd
vnserm Caplan das annder Pacem / zu der Capellen gegeben vnd geaignet haben / nach dem Agnus dei zu benedicieren
vnd kussen pieten / vnd alsdann den nechsten vmb steenden Cristenmenschen in der Ca
F052-001v,47 pellen vnd dabey / auch zu kussen geben . Doch an den tegen daran Sy Seelmessen wurden lesen
oder singen / desgleichen auch am heiligen weyhenpfintztag / sol Er Jn das Pacem nit pieten noch raichen / vnd derselb
altardiener / sol nach yeder des Caplans Mess / auch des abents nach yedem nach geschribnen teglichen Salue / demselben
vnserm Caplan in seinem Chorrokh vor geen zum Weichprunstain / Jme daselbst den Wedl in sein handt raichen / vnd
darnach widerumb vor geen in die Capellen vnd Saggrer / vnd demselben Altardiener / sol der Ersam Rat alle Quattember
aus richten vnd geben / Nemlichen Zway pfunt perener . Jtem zuom dritten Ordnen Stiff
F052-001v,48 ten vnd wellen wir / Daz die ob gemellt vnser lieben Frawen Capellen vnd Altar / an derselben
Capellen kirchweyhe / die alle Jar am drit
F052-001v,49 ten Suntag nach sand Gallen tag zu ausgang der Freyung in Haller HerbstJarmarckt gefallet / vnd
an vnser lieben Frawen Hochtzeit
F052-001v,50 lichen festen der verkunduong vnd Schidung(. auf welche drey fest vnser allerheiligister vater Babst
Alexander der Sechst / Bebstlich Jn
F052-001v,51 dulgentzen Relaxation faculteten gnaden vnd Ablas ewigklich werende / derselben Capellen genedigk-
lichen verlihen / laut seiner heiligkait Bullen / der datum lautet Rome apuod sanctum Petrum Anno Jncarnationis
dominice . Millesimoquadringentesimo Nonage
F052-001v,52 simoquinto / Sexto kalendas Nouembris / die der ob gemelt vnser gnediger Herr / Bischof Melchior
zu Brichsen als Ordinari / mit sambt den Jnduolgentzen gnaden vnd Ablass / so der Bischof Concordiensis als Babstlicher
Legat de Latere / Jtem dreissig Cardinel / Jtem Fuonff Ertzbischof / Jtem vnd achtundzwaintzig Bischof / an ob beruorten
drein vnd etlichen / anndern festen / vnd tegen / zu gemelter Capellen verlihen / Ratificiert verwilligt admittirt vnd
approbirt hat / nach lautt seiner Furstlichen gnaden brief / darJnn die vor bestimbt Bebstlich Bullen / von wort zu
wort Jnserirt ist darumb aus ganngen / des datum lauttet Brixine in aula E{10}pali / die Nona Mensis January / Anno
domini Milesimoquingentesimo Jndicione tercia .) vnd dartzu am dritten Suontag nach sand Georgen tag zuo ausganng
der Freyung in Haller Jarmarckt .(. daran wir dises gegenwurttigen Jars das ob gemelt mercklich grosz Heylthumb von
Referenzkorpus Frühneuhochdeutsch 1.0.1 (https://linguistics.rub.de/ref/) 18
F052: Florian Waldauf von Waldenstein, Stiftbriefe Modernisierter Lesetext
vnserm Sloss Rettenberg / mit loblicher Procession / in die vor berurt Capellen gen Hall geantwurt haben / vnd daran
wir auch alles Heyl
F052-001v,53 thumb in der gemain alle Jar loblichen zuo feyrn Eern vnd zuo begeen / vnd dartzu das vor berurt
mercklich grosz heylthumb loblichen zu zaigen vnd weysen wissentlichen hiemit Ordnen vnd Stifften .) das vier fest
bringet / durch den kirchherrn zu Hall vnd sein Briester
F052-001v,54 schafft / Auch vnsern Prediger vnsern Caplan den Organisten Schuelmaister vnd Schuoeler daselbst
mit dem gotsdinst / auch proces sion vnd in annder wege mit aller Solemnitet loblichen besungen vnd versehen sol
werden wie hernach volgt / Nemlichen des abents sullen Sy die Erst vnd recht vesper in vnser lieben Frawen Capellen
/ vmb ain viertail ainer Stunden dester fruer an fahen / vnd die in Mensuris vnd Organis mit aller solemnitet in der
Capellen garaus singen mit sambt dem Benedicamus / darnach mugen Sy in sand Ni
F052-001v,55 clasen Chor auch ain gantze oder halbe Vesper singen / vnd der Mesner sol zu denselben Vespern
mit der grossisten vnd allen anndern Glocken lewten / vnd des Morgens an den ob berurten dreyen festen / daran die
Bebstlichen Romischen gnaden gefallen vnd verlihen sind / so vnser ob be
F052-001v,56 stimbt teglich Mess volbracht / vnd darnach die anndern gestifften Embter vnd gotsdinst / in sand
Niclasen kirchen / darauf auch gesungen sindt / sullen alsdann der Schuelmaister vnd Schueler zum rechten Letzten
Hochambt das Salue vor der Capellen singen / der Organist dartzuo in Organis slahen . vnd der Prediger darauf ein
gewondliche Collecten lesen / vnd sullen darnach mit sambt dem kirchherren vnd aller Briester
F052-001v,57 schafft mit dem Heylthumb durch die Capellen in der procession vmb die kirchen / vnd widerumb
in die Capellen geen / vnd darauf in der Capellen / das recht letzt Hochambt an fahen / vnd das in Mensuris vnd Organis
mit aller solemnitet garaus singen . Aber an dem ob berurten vierden Fest / daran man das heylthumb zaigen wirdet
/ sullen Sy von wegen / der Capellen nach dem vmbgang das recht letzt Hochambt auf dem Tabernakl / do man das
heylthumb in der Stat Hall kunfftigklich zaigen wirdet / in Mensuris vnd Organis mit aller Solemnitet singen / vnd der
Mesner sol zu denselben vier letzten Hochembtern am Ersten ein viertail einer stunden mit der grossisten glocken lewten
/ darauf etwas pausiern / vnd darnach mit derselben grossisten vnd allen andern glocken zu
F052-001v,58 samen slahen / vnd sol an yedem denselben vier festen / nemlich zu yedem den ob berurten vier
letzten Hochembtern vnseer Stifftung nur ain vmbgang bey sand Niclasen kirchen gehalten werden / vnd Sy sullen auch
an den gemelten vier Festen in vor gemelter Ca pellen singen hallten / vnd begeen / die anndern Vespern / in aller massen
vnd gestallt / auch auf die Stund / als an den Festen vnd tegen der Patron vor gedachter Capellen / des abents ein Vesper
in derselben Capellen gesungen vnd gehalten wirdet / Vnd wiewol in der Vasten die Vespern / alle tag Feyrtags vnd
werchtags / ausserhalb der Suntag / gewondlichen gesungen werden nach dem hoch
F052-001v,59 ambt zu zehen Vrn / so sullen doch nicht dest mynder die Ersten vnd anndern Vespern / an vnser
lieben Frawen abend vnd tag der verkundung / als offt dasselb Fest in die Vassten gefallet / von wegen der Bebstlichen
Romischen gnaden / so auf dasselb Fest vor ge
F052-001v,60 rurter Capellen verlihen sind / in derselben Capellen vngeuerlichen zu dreyn vrn nachmittags
gesungen vnd gehalten / vnd dieselben Bebstlichen Romischen / auch annder Jndulgentzen auf dieselb zeit / vnd stund
auch verkundet werden vnd an geen / . Vnd von wegen ob gemelter Procession gotsdiensts / vnd des gelewten / sol der
Ersam Rat an den ob berurten vier Festen presentz geben / nemlichen dem kirchherrn zu Hall vnd seiner Briesterschaft
in den Wydem / fur zwo Patzeiden weins / zway phunt perener acht Crewtzer / Jtem vnserm Prediger acht phunt perner
/ Jtem vnserm Caplan zway phunt perner acht krewtzer / Jtem dem ainen Ministranten aus dem Widem drey krewtzer
/ Jtem dem Organisten ain Phunt perner Sechs krewtzer / Jtem dem Schuelmaister ain phunt perner Sechs krewtzer /
Jtem dem Jungkmaister vnd gesellen auf der Schuel acht krewtzer / Jtem den vier Schuelern yedem drey fierer . Jtem
dem Mesner ain phunt perner . Jtem vnd des Mesners knecht drey krewtzer . Es sol auch der Ersam Rat zu Hall auf
die ob gemelten Fest / daran die Bebstlichen Romischen Jndulgentzen gnaden vnd ablas zuo der Capellen gefallen vnd
verlihen sind / alle Prelaten Pharrer Vicarien vnd Jre verweser im obern vnd vndtern Yntal / durch vnsers gnedigen herrn
von Brichsen offen Mandat / vnd dartzu Jr Erber Potschafft oder offen schreiben ermanen vnd bitten / daz Sy solich
Romisch gnaden vnd ablas / albeg des nechsten Suntags zuuor / in allen Iren Gotshewsern Pharrkirchen vnd zukirchen /
den Cristenmenschen mit vleiss verkunden / vnd Sy ermanen / vnser lieben Frawen Capellen zuo Hall auf dieselben Fest
haim zuo suechen / Ir Stewr vnd almusen zuo der Capellen vnd zuo Zierung des grossen Heylthumbs zu geben / vnd sich
dadurch der Romischen gnaden vnd ablas taylhaft ze machen / vnd was zerung Costen oder Potenlon daruber geen wirdet
/ vnd dartzu auch den Pharrern vnd vicarien / das gewondlich verkunduonggelt / sol der Ersam Rat betzalen . Vnd an
denselben ob berurten Festen / so die Cristenmenschen auf die Bebstlichen Jndulgentzen peichten vnd puessen werden
/ sol ain yeder kirchherr zu Hall oder sein Vicari oder verweser als obrister Penitentionari / albeg acht tag vor beyden
Prelaten Pharrern vicarien vnd annder Priesterschaft im Yntal / allen getrewen muoglichen vleiss an keren / souil Erber
tewglicher gelerter vnd geschikhter Layenpriester vnd Religio
F052-001v,61 sen / alsdann die notturfft eruordern wirdet / zu bestellen vnd gen Hall zu bringen / vnd denselben
befelh geben / an der peicht zu sitzen / vnd alle Cristenmenschen / so des begern peicht zu horen / von den Ersten
Vespern bis zu den anndern / vnd Sy von allen Jren Sunden / so dem Stuel zuo Rom nit billichen vor behalten sind / aus
Bebstlichen gewallt zu absoluieren vnd empinden / nach lautt der ob berurten Bebstlichen Bullen / vnd gewalts / damit
Referenzkorpus Frühneuhochdeutsch 1.0.1 (https://linguistics.rub.de/ref/) 19
F052: Florian Waldauf von Waldenstein, Stiftbriefe Modernisierter Lesetext
der peichtvater halben nit mangl noch abgang erscheine / vnd an der Peicht vnd puoess nyemands verhinndert noch
verkurtzt werde / auoch denselben vnd allen anndern Briestern / so an der Peicht sitzen / ernnstlichen befelhen / ob Sy
Jren peichtkinden in der peicht yetzutzeiten wurden auf setzen / ichts zu den kirchen vnd gotshewsern zu geben / damit
Sy verordnen vnd Jre Peichtkinder guetlichen daran weisen / solichs albeg zu vor berurter Ca
F052-001v,62 pellen zu geben vnd zu raichen / vnd sich dadurch ob bestimbter Bebstlichen vnd annder Jndul-
gentzen gnaden vnd ablas tail
F052-001v,63 haft ze machen . Der kirchherr zu Hall oder sein Vicari / sol auch denselben Briestern entdecken
vnd fur hallten / ob Jnen yetzuzeitten von Jren Peichtkindern in der Peicht etwas Jrrungen beswerungen oder swere vell
zuo fielen / oder fur kamen / vnd Sy nit grundtlichen westen oder verstuenden / wie Sy sich damit oder darynn gegen
denselben Jren peichtkindern halten solten / Daz Sy alsdann der puesz halben ein bedanck nehmen / vnd darauf soliche
beswerungen oder vell vnserm Prediger an bringen / vnd seins Rats vnd guotbeduonckens darJnne pflegen / der Jnen
auoch seinen getrewen Rat gutbeduncken vnd vnder
F052-001v,64 richtung in solichem gutwilligklich ane tzaigene geben / mitf tailenf / vnd sich des nit widern sol
in dhain weise / Vnd damit aber der kirchherr zu Hall dester mer geschickt gelert vnd verstendig Layenpriester vnd
Religiosen auf ob berurt Fest gen Hall ze bringen / vnd an der Peicht ze sitzen / vermuge / vnd der Peichtvater halben nit
mangl noch abganng erscheine / sol Er denselben Briestern allen vnd yedem insonnders / so also von dem Lannde gen
Hall kuemen / vnd an der Peicht sitzen werden / nem
F052-001v,65 lichen die zwaytail Peichtgellts souil des yedem von seinen peichtkinden / auf dieselben Fest / von
den Ersten Vespern bis zu den andern gegeben vnd geraicht mag werden / gutlichen volgen vnd zuoe steen lassen / oder
aber denselben Briestern nach Rat vnd gutbeduncken / des Prediger vnd Ersamen Rats zu Hall / in annder wege darumb
gut volligs benugen tun / damit Sy vnd annder Briester auf alle solich Fest dester guetwilliger gen Hall ze bringen sein
/ Vnd der kirchbrebst vnd Mesner sullen auf die ob bestimbten vier Fest / sand Niclasen kirchen / vnd die ob berurt
Capellen / mit den schonen Niderlendischen auch Turckischen gewurckten Tuechern Tewichen . vnd Tappesserey / so
wir zu der Capellen vnd dem heylthumb zaigen geordent vnd gegeben haben / vnd in annder wege auf das schonist ziern /
vnd dartzu der Mesner an denselben Festen die zwen Veen / so die Bebstlichen Romischen Jndulgentzen bedewten in der
Capellen auf stecken / Jtem vnd als vnser lieben Frawen Fest Anunctiacionis yetzuzeiten in die Marter wochen / auch zu
zeitten in die Osterwochen gefallet / vnd aber aus redlichen vrsachen vnd loblichen gueten gewonhaiten des Bistumbs zu
Brichsen / so es in die Marterwochen oder Osterwochen gefallet / herfur auf Sambstag vor dem Palmsuntag transferiert
geruckt gelegt begangen vnd gefeyrt wirdet / Ordnen vnd wellen wir / als offt sich solichs begibt / daz alsdann dasselb
Fest Anunctiacionis Ma
F052-001v,66 rie / in vor gerurter Capellen mit aller solemnitet loblichen beganngen / auch die Bebstlichen
Romischen vnd annder Jndulgentzen so auf dasselb Fest zuo der Capellen gegeben sind / verkundet / die Cristenmenschen
peicht gehort / vnd Sy auf dieselben Bebstlichen Jndul
F052-001v,67 gentzen absoluirt vnd derselben emphengklich vnd tailhafft gemacht werden / alles an dem abent
vnd tag / daran dasselb Fest nach ord
F052-001v,68 nung vnd gewonhait des Bistumbs Brichsen transferiert geruckt gelegt . beganngen vnd gefeyrt
wirdet / Aber an allen anndern vnser lieben Frawen Festen vnd tegen / als purificationis Natiuitatis Visitacionis
Presentacionis vnd Con ceptionis Marie / vnd dartzu an sand Thomas des heiligen Zwelfpoten tag / sand Florian / sand
Georgen / sand Cristoffen / sand Erasmen sand Martein / sand Barbaran / vnd sand Birgitten wittiben von Sweden tag /
der Jerlichen an sand Appollinaris des heiligen Bisch
F052-001v,69 ofs vnd Martrers tag / das ist auf den dreyundzwaintzigisten tag des Moneds July gefallet / vnd
begangen sol werden / als Patron vor gedachter Capellen / vnd dartzu an sand Annan tag / das viertzehen Fest vnd teg
sind / sullen der kirchheer zu Hall vnd sein Briester schafft mit sambt vnnserm Prediger vnd vnserm Caplan / auoch der
Organist / Schuelmaister vnd Schueler / des abents vndter der rechten vnd Ersten Vesper . so im Chor sand Niclasen
Kirchen gesungen wirdet / nemlichen nach dem Benedicamus mit dem Responsorium vnd heylthumb in der Procession
in die gemellt Capellen geen / daselbst den Ympnum / das Capitl versickl Magni
F052-002r,01 ficat / vnd ain antiffen oder mer singen vnd lesen / mit aller solempnitet in mensuris vnd Organis /
vnd yede Vesper mit dem Be
F052-002r,02 nedicamus in der Capellen besliessen / darauf in der Capellen den Segen geben / vnd darnach mit
ainer antiffen vnd dem Heyltumb widerumb in Chor geen / vnd des Morgens sullen Sy an yedem der vor gedachten
Vierzehen Festen vnd tegen / in vor berurter Ca
F052-002r,03 pellen ein Lobambt singen / in Mensuris vnd Organis mit aller solempnitet / nemlichen auf die ob
bestimbt gewondlich stund als vnser Caplan sein teglich Mess / wie ob geschriben steet zu lesen schuldig ist / vnd auf
dieselben viertzehen Feste vnd tege / sol der Mesner die ob gedacht Capellen auch schon zieren / vnd nemlichen des
abents zuo der Vesper / ausserhalb der grossisten / mit allen anndern Glogken zusamen lewten / vnd des Morgens zu den
Lobemptern ain gut viertail ainer stunden lang mit der ann
F052-002r,04 dern Glogken lewten / vnd darauf mit allen glocken ausserhalb der grossisten zusamen slahen / Vnd
vnser Prediger sol all vor vnd nach geschriben vnser gestifft Lobambter / kains dann allain das Lobambt an vnserm nach
Referenzkorpus Frühneuhochdeutsch 1.0.1 (https://linguistics.rub.de/ref/) 20
F052: Florian Waldauf von Waldenstein, Stiftbriefe Modernisierter Lesetext
geschribnen Jartag aus genomen / in vor gerurter Capellen selbst singen / desgleichen auch all ob bestimbt Vespern / vnd
dartzu die Vigili an demselben vnserm Jartag selbst Regiern / vnser lieben Frawen Capellen on schaden / vnd zuo allen
denselben Vespern vnd Embtern / sollen Jme vnser Caplan / vnd dartzu ein Erber Layenpriester aus den Syben gesellen
im widem / den ein yeder kirchherr zu Hall / auf des Predigers begern vnd an tzaigen dartzu verschaffen verordnen vnd
vermugen sol / nemlichen des abents zu den Vespern / vnd des Morgens zu den Lobembtern / gutwilligklich ministriern
/ vnd nemlichen vnser Caplan zu yeglichen vor vnd nach geschribnen lob vnd Seelambt / das Ewangeli lesen . Ob aber
ain Prediger oder ein Caplan / Sy bede oder Jr ainer / das so Jnen vor vnd nachge
F052-002r,05 schribner weise zu singen zu lesen / vnd zu uolbringen auf gelegt ist / yetzuzeiten zu uolbringen nit
geschickt weren / sullen vnd mugen Sy solichs durch annder zu solichem tewglich vnd geschickt layenpriester / aus den
Syben gesellen im Wydem zu uolziehen bestellen / doch daz Sy denselben darumb volligs benuegen tuon / vnd ein yeder
kirchherr sol Jnen die auf Jr yedes begern gutwilligklich zuo schaffen / zuo ordnen / vnd zu solichem vermugen / Ob
aber ain kirchherr solichem wie vor steet nit volg tun wolte / oder wurde / das doch nit sein sol / alsdann sol vnd mag
der Prediger / vnd auch der Caplan auf dasselb mal vnd als offt Sy des mangl gewunnen / annder Erber Layenpriester
zuo solichem erwellen / bestellen / vnd nemen / nach Jrem geuallen / Vnd an yedem der vor gemelten Viertzehen Festen
vnd tegen / sol der Ersam Rat von wegen der Procession gotsdinsts vnd des gelewten / presentz geben / nemlichen dem
kirchherren vnd seiner Briesterschaft in Wydem fur ain Patzeiden Weins ain phunt perner vier krewtzer / Jtem vnserm
Prediger vier pfunt perner / Jtem vnserm Caplan ain pfunt perner Sechs krewtzer / Jtem dem ainen Ministranten aus
dem Wydem drey krewtzer / Jtem dem Organisten ain pfunt perner / Jtem dem Schuoelmaister ain pfunt perner / Jtem
dem Jungkmaister vnd gesellen auf der Schuoel acht krewtzer / Jtem den vier Schuelern yedem drey fierer / Jtem dem
Mesner acht krewtzer / Jtem vnd des Mesners knecht drey krewtzer Welche aber aus den ob berurten Personen an den
ob bestimbten achtzehen Festen / nit gegenwurttig wern / vnd das so Jnen vor vnd nach
F052-002r,06 geschribner weise zu uolbringen auf gelegt ist / nit volbrechten / dem vnd denselben sol der Ersam
Rat zu Hall / die presentz so Jnen vor vnd nach geschribner massen zu geben verordent ist / zu yeder zeit auf heben vnd
ab ziehen Vnd damit aber die Cristenmenschen den zuganng in die Capellen / vnd zum Sarch des grossen Heylthumbs
dester pas vnd freyer gehaben / vnd sich dadurch der Bebstlichen vnd annder Jndulgentzen gnaden vnd ablas derselben
Capellen verlihen / empfenngklich vnd tailhaft machen mugen / vnd sonder
F052-002r,07 lichen auch die Briesterschaft in volbringung der vor vnd nach geschriben vnser gestifften Vespern
/ Procession vnd annders gotsdiensts in derselben Capellen / dest mynder verhindert werde / Ordnen vnd wellen wir
/ Daz zu allen vnsern gestifften Vespern vnd Procession / allain der kirchherr Prediger vnd die Briesterschaft mit dem
heylthumb gar in die Capellen geen / aber Schuelmaister Jungkmaister vnd Schuoeler sullen zuo allen denselben vespern
vnd procession / Auch zuo allen lobembtern . so in der Capellen gesungen werden / vor der Capellen thur / das ist
vor dem Sacrament oder der Appostln altar oder dabey beleiben steen / vnd Jren gesang daselbst volbringen / Aber die
Monteglichen Seelembter vnd dartzu auch das nach geschriben teglich Salue Regina / sullen der Schuelmaister Jungk
F052-002r,08 maister vnd Sueler steende oder knyende in gemelter Capellen singen . Vnd damit auch das gefast
vnd getziert Heyl
F052-002r,09 thumb zu gehorend sand Niclasen kirchen / vnd auoch das gefast vnd getziert heylthumb zuo
gehorend vnser lieben Frawen Capellen . zuo uerhuetten kunfftig Jrrung nit vndtereinander kueme noch gemischt werde
/ So sullen der Prediger vnd Caplan / das in Silber gefasst vnd getziert Heylthuomb zu yetz gedachter Capellen gehorend
/ zu den ob bestimbten Vespern Embtern vnd gotsdienst / nit auf den Altar / sonnder allain ain oder zwo Monstrantzen
auf ain bedeckten vnd getzierten Tisch zu dem gellttruchlein neben dem Sarch des grossen Heyltumbs in der Capellen
stellen vnd setzen / vnd das annder getziert Heylthumb im Sarch bey annderm der Capellen Heylthumb steen vnd
beleiben lassen / vnd sol allain das gefast Heylthumb zu gehorend sand Niclasen kirchen / zu allen ob bestimbten Vespern
vnd Embtern auf den Altar in vnser lieben Frawen Capellen gestellet vnd gesetzt werden / Aber am abent vnd tag des
heylthumb zaigens / dieweil der Capellen Heylthumb alles auf den Tabernakl zum zaigen verordent ist / sullen Sy des
abents zu den Ersten Vespern / vnd des morgens frue / in der Capellen auf ain bedeckten Tisch zu dem gellttruhlein
setzen / vnd bis nach volbringung der anndern Vespern steen lassen / ain oder zwo Silbrein Monstrantzen mit heylthumb
zu gehorend sand Niclasen Gotshawss Dann an treffent die klain Silbrein Monstrantzen daran ein Silbrein ketten vnd
Sloss hanngen / so wir auch zu vor gerurter Capellen gegeben haben / die sol der Mesner alle tag Feyrtags vnd werchtags
das ganntz Jar / so die Eysnen Palkhen vor dem Getter vnd Sarch des Heylthuombs nit auf getan sind / kainen derselben
tag aus genomen / Nemlichen albeg des Morgens zu der Fruemess / auf den gesymbs desselben Sarchs in der Capellen
neben ainem seiden kusslein setzen stellen an hengen vnd versorgen . damit sich die Cristenmenschen / zu merung Jrer
andacht vnd gedechtnuss des heiligen leiden Cristi / mit dem Span des heiligen Crewtzes vnd annderm heilthumb so
darJnn gefast vnd verslossen ist / bestreichen mugen / vnd so das Hochambt in sand Niclasen kirchen gesungen vnd der
Segen geben ist / dasselb an yedem tag / widerumb in gemelten Sagrer tragen / vnd versorgen / Jtem Zum vierden /
Ordnen vnd stifften wir / ainen Jerlichen vnd ewigen Jartag / der alle Jar albeg des nechsten Suntags nach vnser lieben
Frawen tag der Schidung oder himelfart beganngen vnd gehallten sol werden . wie hernach volgt / nemlichen an gemel
F052-002r,10 tem Suntag des abents / sol der Mesner zu der Vigili / mit der grossisten vnd allen anndern glocken
ainmal zueinander lewten / darauf sullen der kirchherr vnd sein Briesterschaft mit samt vnserm Prediger / vnd vnserm
Referenzkorpus Frühneuhochdeutsch 1.0.1 (https://linguistics.rub.de/ref/) 21
F052: Florian Waldauf von Waldenstein, Stiftbriefe Modernisierter Lesetext
Caplan / auch der Schulmaister / Junkmaister vnd Schueler alle in Jren Chorrokhen ain Vigili mit newn Letzen singen
im Chor sand Niclasen kirchen / nemlichen die Briester
F052-002r,11 schaft auf ainer seyten / vnd der Schulmaister Jungkmaister vnd Schueler auf der anndern seyten
/ vnd die Briester die newen Letzen Lesen / aber die Laudes sullen Sy in vnser lieben Frawen Capellen bey vnser
begrebdnuss vnd der bedeckten Par / nemlichen die Briesterschaft in der Capellen albeg ain Verss / vnd der Chor vor der
Capellen den anndern Verss singen / darnach sullen Sy mit dem Respons Absolue in der Procession vmb sand Niclasen
kirchen geen / vnd der Mesner den Weichpruen tragen zuo den todten paynen / daselbst sprechen das Miserere vnd der
Prediger ain oder mer Collecten dartzuo lesen / vnd darnach in der pro
F052-002r,12 cession widerumb in die Capellen geen / vnd darynn bey der bedeckten Par / vnd vnser begrebdnuss
sprechen das Placebo / vnd der Prediger abermals ain oder mer Collecten darauf lesen / darnach sol der Organist in
Organis slahen / das Responsorium Super salutem / der Chor den Vers Gloria patri vnd repetitzen vor der Capellen
steende singen / vnd der Prediger darauf ein Collecten in der Capellen lesen / darnach mugen Sy die Vesper in sand
Niclasen Chor singen / vnd der Mesner sol des abents zu dem ob berurten / auch des Morgens zu dem nach geschriben
vmbgang mit vier glogken lewten / vnd zu solicher Vigili sol der Ersam Rat zu Hall auf den Altar in vor gerurter Capellen
setzen / Nemlichen zwo mass weins vnd zwo Pun Semleinprot / fur acht krewtzer / vnd nach der Vesper sol derselb Ersam
Rat dem kircherrn vnd der Briesterschaft so bey der Vigili vnd vmbgang in der procession gewesen sind . aus richten vnd
geben / nemlichen fur zwo Patzeiden weins zway phunt perner acht krewtzer / Vnd an Montagmorgen / nemlichen vmb
Syben vrn / als vnser Caplan / sein teglich Messe zu lesen schuldig ist / sol der Mesner mit der anndern glogken ein
viertail einer stunden lanng lewten / vnd darauf mit der grossisten vnd allen anndern glogken ain
F052-002r,13 mal zusamen slahen / darauf sullen der Schuelmaister Jungkmaister vnd Schueler vor der Capellen
Thur / das Salue singen . vnd der Prediger in der Capellen vor dem Altar ein Collecten lesen / darnach sol der kirchherr
/ vnser Prediger vnser Caplan vnd die ganntz Priesterschaft / auch Schuelmaister vnd Jungkmaister mit sambt allen
Schuelern in Jren Chorrocken mit dem Respons Absolue vnd weichprun abermals in der Procession vmb die kirchen geen
/ zu den todten painen / daselbst sprechen das de profundis / vnd der Prediger ain oder mer Collecten dartzu lesen / vnd
darnach in der procession in vnser Frawen Capellen geen / vnd darJnn bey vnser begrebdnuoss / vnd der bedeckten Par
das Miserere sprechen / vnd der Prediger abermals ain oder mer Collecten darauf lesen / dar
F052-002r,14 nach sol der Prediger auof den Predigstuel geen / die offen peicht sprechen / darauf die Jndulgentzen
gnaden vnd ablas so zu vor gemelter Capellen vnd Altar auf solichen vnsern Jartag verlihen vnd gegeben sind . verkunden
. vnd in der gemain fur lebentig vnd tod geist
F052-002r,15 lich vnd weltlich bitten / vnd insonnderhait am Ersten . fur die ob gemelten weilend herrn Fridrichen
Romischen kayser / vnd weilent herrn Sigmunden Ertzhertzogen zu Osterreich vnd Grauen zu Tirol baider hochloblicher
gedechtnuss Seelen / vnd fur die ob bestimbten herrn Maximilian Romischen kunig Ertzhertzogen zu Osterreich .
Hertzogen zuo Burgundi / vnd Grauen zuo Flanndern zuo Tirol zuo Gortz c vnd herrn Philipsen Ertzhertzogen zu
Osterreich Fursten zu Hyspanien vnd Sicilien c Hertzogen zu Burgundi / vnd fur all Jr vorfordern Fursten herrn / vnd
Frawen von Osterreich vnd Burgundi Seelen / die von den loblichen Hewsern von Osterreich vnd Burg
F052-002r,16 undi verschiden sind / mit ainem Paternoster vnd Aue maria / darnach insonnderhait fur vns ob
gemelt Stiffter vnd Stiffterin / nemlichen in zeit vnsers lebens fur vnser gluckseligs langk leben vnd auf nemen an Seel
vnd Leib / vnd nach vnserm abganng mit tode / den der Almechtig lanng zeit zu uerhuoetten geruche / fur vnser Seelen
/ auch fur vnser baider Vater vnd muter Seelen / mit namen fur weilent Jorgen Waldauf von Waldenstain / vnd weilent
Walpurgen seiner hawsfrawen Seelen / die ein Wiserin gewesen ist / vnd fur weilent Gilgen Mitterhofer / vnd weilent
katherinen seiner hawsfrawen Seelen / auoch fur all vnser vor uordern vnd aller der Seelen so aus vnsern geslechten
verschiden sind vnd noch verschaiden werden / mit ainem Paternoster vnd Aue maria / darnach fur die Erwirdigen herrn
Thumbbrobst Thumbdechant vnd das Erwirdig Capitl zu Brichsen / fur den Er
F052-002r,17 samen weisen Rat der loblichen Stat Hall im Yntal / vnd fuor den Ersamen weisen Rat der loblichen
Stat Ynsprugk / als gesetzt vnd geordent Conseruatores behalter vnd handthaber vnser lieben Frawen Capellen vnd vnser
Ordnungen vnd Stifftungen / auch fur all Jre voruordern / vnd dartzu fur die ganntz gemainden Reich vnd arem baider
loblicher Stet Hall vnd Ynsprugg / vnd dartzu insonnderhait fur all getrew furdrer stewrer vnd hanndthaber vnser lieben
Frawen Capellen vnd vnser Ordnungen vnd stifft
F052-002r,18 ungen / Sy sein lebentig oder tod / vnd fur alle die aus Jren geslechten verschiden sind / mit ainem
Paternoster vnd Aue Maria / dar
F052-002r,19 nach fur all Prediger vnd Capplan / so mit ob gemelter Capellen vnd Caplaneyen belehent gewesen
sind / fur aller Jrer voruordern Seelen / vnd dartzu fur all gelawbig Seelen mit ainem Paternoster vnd Aue maria / darnach
sol der Prediger das Seelambt in der Capellen an fahen vnd garauos singen / vnd vor der Epistln die drey ob bestimbt
Collecten / so vnser Caplan alle Montag zu vnserm gestifften Seelambt / ein zu legen schuldig ist / auch ein legen / vnd
sullen Jme vnser Caplan / vnd dartzuo ain Erber Briester aus den Syben gesellen im Wydem / den ein yeder kirchherr zu
Hall auf des Predigers begern vnd an tzaigen / dartzu verschaffen verordnen vnd vermugen sol / Nemlichen des Abents
zu der Vigili vnd des morgens zum Seelambt ministriern / vnd zu solichem Seelambt sol vnser Caplan / aber zu vnserm
nach geschribnen lobambt vnser Prediger / in vnserm vnser Erben vnd nechsten Frunde abe wesene / am Ersten vnd
Referenzkorpus Frühneuhochdeutsch 1.0.1 (https://linguistics.rub.de/ref/) 22
F052: Florian Waldauf von Waldenstein, Stiftbriefe Modernisierter Lesetext
zu uordrist gen Opfer geen / vnd so der Segen zum Seelambt geben ist / alsdann sol vnser Caplan auch Schulmaister
Jungkmaister Schuoeler vnd Organist ain Lobambt von vnser lieben Frawen Schidung oder Hymelfart in mensuris vnd
Organis in gemelter Capellen auch garaus singen / vnd vnserm Caplan zwen Erber Briester aus den Siben gesellen im
Wydem / die ein yeder kirchherr zu Hall auf vnsers Caplans begern / vnd an tzaigen Jme auch dartzu verordnen sol /
ministriern / vnd nach demselben Lob
F052-002r,20 ambt / sol die ganntz Briesterschaft in der procession in die Capellen geen zu vnser begrebdnuss vnd
der bedeckten Par / vnd daselbst mit sambt dem Chor sprechen das placebo mit ainer oder mer gewondlichen Collecten
. Jtem vnser Prediger sol auch bestellen zwelff Erber Briester aus dem Wydem zu Hall vnd anndern Ennden wo Er die
gehaben mag / der yeder vndter vor ge
F052-002r,21 melten Seel vnd Lob ambt fur vns ob gemelt Stiffter vnd Stiffterin ain selige andechtige Seelmess
lese in sand Niclasen kirchen Jtem der Mesner sol zu solichem Jartag die Par in die Capellen setzen / vnd die bedecken
mit dem Swartzen Samat / so wir dartzu ge
F052-002r,22 ordent vnd gegeben haben / auch des abents zuo der Vigili / vnd des morgens zum Seel vnd Lob
ambt / vmb dieselb Par prynnent auf stekhen vnd stellen / nemlichen acht gross Stalkertzen / vnd der klain Brueder
kertzen vier von vnser lieben Frawen Bruederschaft / vnd dar
F052-002r,23 tzu des abents zu der Vigili bey der Par acht gewondliche Liechter / vnd des Morgens vndter dem
Seel vnd Lob ambt auch acht der
F052-002r,24 selben Liechter beyder Par prynnent auf stecken / desgleichen des abents zu der Vigili achtzehen
derselben Liechter / nemlichen vor dem Sacrament zway / vnd dartzu auf yeden Altar in sand Niclasen kirchen zway
derselben Liechter wie gewondlich ist prynnent auf stekhen / Er sol auch auf den Altar in vnser lieben Frawen Capellen /
des abents zu der Vigili zwo geflochten kertzen / vnd des morgens zum Seelambt vier / vnd darnach zum Lobambt auch
vier derselben geflochten kertzen prynnent auf stecken / auch sunst alles annders so nott ist / vnnd sich zu solichem
gepurt tun vnd verordnen / damit kain mangl noch abganng erscheine . Vnd von wegen solichs Jartags sol der Ersam Rat
aus richten vnd geben / nemlichen dem kirchherrn zu Hall zway pfunt perner / Jtem vnserm Prediger acht pfunt perner /
Jtem mer demselben vnserm Prediger ain marck perner / zu betzalung vnd zu schickung ainem yeden Burgermaister zuo
Ynnsprugk des degens vnd Par hentschuechs so wir Jnen Jerlichen an vnserm Jartag / wie hernach geschriben steet / zu
uereeren vnd zu schencken verordent haben / Jtem vnserm Caplan zway pfunt perner / acht krewtzer / Jtem den Briestern
so in Jren Chorrocken des morgens bey dem vmbgang in der procession gewesen sind / vnd damit Jr yeder in seiner Mess
vns ob gemelt Stiffter vnd Stiffterin / all vnser voruordern vnd all glawbig Seelen in Jrer gedechtnuss haben / vnd ain
Collecten pro de functis ein legen / yedem Briester zwen krewtzer / vngeuerlich an geslagen auf zwenunddrissig Bries
F052-002r,25 ter / Jtem dem ain Briester so dem Prediger des abents zuo der vigili vnd vmbgang auch des morgens
zuom Seelambt vnd vmbgang neben vnserm Caplan ministriert drey krewtzer / Jtem den zwain Briestern so vnserm ob
gemelten Caplan zum Lobambt ministrieren yedem drey krewtzer / Jtem den zwelf Briestern der yeder ein Seelmess
gelesen hat / yedem Sechs krewtzer / Jtem dem Organisten von dem Respons Super salutem des abents nach der Vigili
vnd des morgens das Lobambt auf der Orgl zu slahen / newn krewtzer / Jtem dem Schuelmaister ain phunt perner vier
krewtzer / Jtem dem Jungkmaister vnd gesellen auf der Schuel acht krewtzer / Jtem dem Mesner zway phunt perner
/ Jtem des Mesners Knecht drey krewtzer / Jtem vnser lieben Frawen / vnd dartzu sand Sebastian vnd sand Barbaran
Bruederschafften(. darein wir ob berurt Stiffter vnd Stiffterin auch genomen vnd ein geschriben sein .) von wegen der
ob berurten acht Stalkertzen vnd der vier brueder kertzen / auch damit wir der Jerlichen vnd ewigen begencknussen
gotsdinsts vnd aller annder gueten werck / so durch vnd in denselben Bruederschafften beschehen / in ewig zeit auch
tailhaft werden / Nemlichen vnser lieben Frawen Bruederschaft vier pfunt perner / vnd sand Sebastians vnd sand Barbaran
Bruederschaft ain pfunt perner Sechs krewtzer / Jtem vnd allen Schuelern so des abents bey der Vigili vnd vmbgang
gewesen / vnd des Morgens in der procession in Jren Chorrokhen vmb die kirchen gangen sind / vnd dartzu Hawszarmen
vnd anndern durfftigen lewten / fur ain Spennd aus taylen / Acht marck funff phunt perner / vnd nemlichen yedem
Schueler vor allen anndern dauon geben ain krewtzer / vnd der nach geschriben prot ains / vnd die vbermass ferrer armen
durfftigen lewten / nemlichen ye
F052-002r,26 dem drey fierer / oder ain prot dafur das dreyer fierer wert sey / mit gueter Ordnung aus tailen / als
weit die raichet / Jtem wir ordnen Stifften vnd behalten vns auch ob gemelten Stiffter vnd Stiffterin wissentlich hiemit
beuor / nemlich ein ewige erhebte an gelainte begrebdnuss in gemelter Capellen / wie vns die in derselben Capellen
erhebt vnd an gelaint auf zu
F052-002r,27 richten vnd zu halten am fueglichisten sein wirdet / vnd ist auch vnser baider enndtlicher wille / vnd
maynung / daz wir baide so wir von disem ellendt schaiden / in derselben Capellen / vnd nyndert annderswo begraben .
vnd zu der Erden bestetet sullen vnd wellen werden / in derselben Capellen sullen vnd mugen sich auch all vnser eelich
leibserben / vnd derselben Erbens
F052-002r,28 erben vnd nachkomen / fur vnd fur in ewig zeit Mann vnd Frawenperson Waldaufen / vnd
Waldauferin von Waldenstain / die des begern / vnd sunst nyemands annder begraben vnd zu der Erden bestetten lassen
/ Doch daz derselben vnser Erben Grab
Referenzkorpus Frühneuhochdeutsch 1.0.1 (https://linguistics.rub.de/ref/) 23