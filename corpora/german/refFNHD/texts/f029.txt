F029: Practica Modernisierter Lesetext
+H
corpus: ReF.MLU
language-area: mittelbairisch
language-region: ostoberdeutsch
language-type: oberdeutsch
genre: P
medium: Druck
time: 15,2
reference: Seite, Zeile
corpus-sigle: F029, III-Ab-P2,D
text: Practica
text-author: Engel, Johannes
text-type: RE Realientexte/Wissenschaftstexte (Astrologie/Astronomie)
assignment_quality: Z1
hoffmann_wetter_nr: -
library: -
library-shelfmark: 4 Inc.c.a.1290 m
date: 1496
place: -
text-place: -
printer: -
edition: keine
size: -
language: fnhd
literature: -
notes-transcription: - eingetragene Lagenzählung; nicht transkribiert; - keine Blatt- oder Seitenzählung; außer auf
Titelblatt (hier 001r) 28. in der oberen rechten Ecke; - hier Seitenzählung angenommen; - $z, ß, $_z: $ und z zwar nah
zusammen, hier aber als $z und nicht als Ligatur oder ß umgesetzt
abbr_ddd: EngPra
extent: FnhdC: -; compl: (001r)01,01 - 15,33
extent-size: FnhdC: -; compl: 4.342 WF
@H
F029-000,01 Practica Magistri Johannis Engel zu Ingelstar . DJse Practica geteilt wirt in zwey teil . Ven
der erste teyl wirt geteilt in . vij . Capitel . Als man dan pey ydem capitel sein überschrifft stet wo
F029-000,02 von es sagen wirt Als man hernach vindet in dem ersten capitel Von den zweyen Vinster
F029-001,01 nussen Der Sunnen vnd des monds Vnd was die vini
F029-001,02 sternussen bedeüten werden . Die Vinsternusz des Monds Mitwoch nach Anthonij . Nachmittag
stund minut Anfang iiij liiij Am groesten vj xl Das Endt viij xxvj Gantz werung iij . xxxij So dyse gantze vinsternus dess
monds in dem zeichen Leo wirdt sein nach dem neündten himel . Ab/
F029-001,03 er nach den achten himel vnter dem pild dess krebs der mon wirt sein das dan ein wesserig pild ist
Dadurch dann die thier des wassers schaden nemen vnd theür werden Auch das wasser der brunnen dadurch gemindert
mag werden dz saltz vnd das theür machen . Vinsternus der Sunen ein virtel Am sampstag nach Jacbi . Nachmittag .
stund minut Anfang ij xxviij Am groesten iij iiij Das Endt iij xl Gantz werung j xij So dise vinsternus in den zeichen leo
wirt sein das dan der sunnen hausz ist vnd ein zeichen der kunig vnd fürsten vnd die sun yr bedeüter ist vnd in den achten
hausz dess hymels wirt sein dess todes Dadurch dan zu besorgen ist das sy etlichen fürsten toetliche kranckheit zu füg
Vorausz den dy yr geburt darzu vrsach haben . Das ander Capitel Von den beweglichen festen Vnd von den einflus vnd
neigung der himlischen nach den Syben planeten in die yrdischen Als man zalt nach Cristi geburt . M . CCCC . XCvij .
Jare Wirt ein übertreflich iar darynnen . xiij . mond erscheinen werden Jst der Suntagbuchstab darynnen . A . Gülde zal
xvj . darausz man hat das von dem Weinachttag pysz auff herren fastnacht sein . vj . wochen gleich Von lichtmesz pisz
auf die rechten fastnacht . v . tag . Alleluia niderlag Suntag nach Sebastiani . Der weis suntag Suntag nach Scolastice .
Ostertag Suntag nach verkundung marie . Pfingstag Sun/
F029-001,04 tag nach Seruacij . Das AduentSuntag nach Andree Von dem vorgang dyser practica Ausz dem grund
vnd einflus vnd neigung der himlischen nach den Syben planeten in die yrdischen Nit das sy vns noet
F029-001,05 ten soelche neigung zu verbringen als etlich mainen Suonder die vernuff des menschen herschen sol
vber den einflus des himels Des dan wol erkant hat der küniklicher Astronimus Ptholomeus wann der einflus des himels
in die sele dess menschen nit würcken kan Sunder in den leib dem dan die sel zu zeiten nach volgen ist Darümb einer
soelche bosze ney
Referenzkorpus Frühneuhochdeutsch 1.0.1 (https://linguistics.rub.de/ref/) 1
F029: Practica Modernisierter Lesetext
F029-001,06 gung verbringen ist vnd nit darzu genoet Darumb gut ist ze vissen solche boese neygung das wir ir
dester pas widersten mügen Wan einer minder geletzt wirt von einen bekanten feindt dan von einem vnbekanten Also so
wir wissen soelche poese neigunge des himels mügen wir der dester bas widersten zu lob gotes vnd seiner lieben muter
marie . Ven zu guten ge
F029-001,07 rücht der loeblichen vniuersitet Jngelstat vnd den gemeinen volck zu nutz Jch mgren engel die hilf
gottes an rüf den fürsatz ze enden Das iij . Capitel von den stand der geistlichen vnd alten . Saturnus dysz iar in den
zeichen desz widers wirt sein in sei
F029-001,08 nen val darynen er nit starck wirt sein vnd nit fast schedlich den yrdischen Doch nach dem achteten
himel er in den zeichen visch noch wirt sein daryn er schedlich ist allen thieren desz wassers als die visch wirt er teüer
machen vnd zu besorgen des wasser der brunen zu minderen dadurch das saltz tewer mag werden Als dan vormals auch
geschehen ist do der sa
F029-001,09 turnus was in den zeichen scorpio dz auch ein wasserig zeich
F029-001,10 en ist Wan er alweg den element schedlich ist des dz zeichen na
F029-001,11 tur hat darynnen er ist . als in den vergangen iaren der pestilentz do er den lufft vergifftet als er dan
in einen lüftigen zeichen war . auch nach den achteten himel darynnen soelch pilder stend als dy visch des viij . himels
an maisten sten in den zeichen wider dess neünten himels darynnen dan yetz saternus ist vnd erst hinfür auf dz kunfftig
iar in dz pild des widers kunpt darinnen er schedlich wirt sein allen thieren vnter den wider begriffen . da
F029-001,12 von künfftig gesagt wirt Vnd so Saternus disz iar in seinen vall vil poeser aspect mit marte vnd
mercurio wirt haben als in dem mertzen pey mercurio vnd vnter der sunnen verbrenet Jm monet des aprillen mit marte
Jn den brachmon mit mer
F029-001,13 curio Vnd heümon mit marte Auch im herbst vnd im wein
F029-001,14 mond mit mercurio wirt er schedlich werde den alten leüten den geistlichen verschlossen in den
cloesteren . Auch allen die mit grober arbeit vm gen wirt er vil widerwertigkeit vnd schwer kranckheit zu fügen Doch so
er schier das gantz iar einen guten aspect wirt haben mit dem guten planeten Jupiter . wirt sein poeser einflus dadurch
gemindert . Das iiij Capitel von Prelaten vnd Reten Jupiter ein gütiger planet disz iars in den zeichen schütz sei
F029-001,15 nen hausz nach dem neünten himel wirt sein Daryn er fast starck ist mit seinem milten einflus die
menschen neigen wirt zu gerechtigkeit und geistlichkeit Aber nach dem achteten himel in dem pild scorpio wirt sein
darynnen stern synd der natur martis vnd saturni Darzu in den hornung pey marte . wirt sein Dadurch er dan schedlich
wirt sein den geistlichen per
F029-001,16 laten Auch den reten vnd richtern der fürsten vil widerwer
F029-001,17 tigkeit vnd etlichen toetliche krankheit zu fügen Vorausz den die ausz yrer gepurt vrsach darzu haben
Ven des Herlicher ze wissen mugen sy das erfaren von anderen astrologis die yn den direction vnd profection wol erfaren
synd Dadurch man mag wissen gelückseligkeit vnd vnglückseligkeit Auch grosz schwer Krankheit dazu einer geneigt ist
auf ein iar Den einer so er dz waisz mit gutem regiment vnd ertzney wol wi
F029-001,18 dersten mag Darein ein ander felt so im soelch vrsach vnbe
F029-001,19 kant sein Darümb neür den soelcher poeszer einflusz sehed
F029-001,20 lich wirt sein dy ein suolche vrsach ausz yrer gepurt haben vnd nit die anderen . Das v . capitel von
Ritteren vnd kriegsleüten Mars ein poeser planet vnd wiewol er fast beweglich ist von einen zeichen in das ander Beleibt
er doch disz iarsz bey . vj monet in den zeichen steinbockseiner erhoehung darin er fast starck ist dy menschen mit seinen
poeszen einflus wirt neigen zu vil fal
F029-001,21 scheit vnd vntreü dy ein mensch gegen den anderen erzeigen wirt . Auch zu vil neid vnd has dy
menschen neigen wirt . Darausz vil widerwertigkeit vnd moerderey ersten mügen . Ven so der Mars disz iarsz vil poeszer
aspect wirt haben mit saterno vnd mercurio vorausz in seiner erhoehung den steinpock als in dem Aprillen mit saterno
auch in dem heumon vnd weinmon vnd offt mit mercurio der dan mit einen poeszen auch ein boeszer pla
F029-001,22 net ist Wirt er schedlich sein den kriegsleüten Als den rit
F029-001,23 teren vnd soeldnern Auch allen den die mit feür arbeyten od
F029-001,24 er waffen machen . Das vj . Capitel von künigen vnd fürsten Sunn ein beweglicher planet ist nit lang
in einen zeichen beleiben sunder in einen iar alle zeichen durch laufft dardurch er nit einer natur ist sünder albeg ein
anderen einflus hat in einen ydem zeichen darümb miszfellig ze sagen ist von seinen ynflus Ven so er ein guter planet ist
. ist er die menschen nit vil neygen zu vil boesem Neür als vil er vermüscht ist mit den poesen planeten So er aber disz
iarsz in den mertzen pey sa
F029-001,25 turno in seiner erhoeung dem zeichen dess widers wirt sein , Darnach in seinen vall . der wag in den
weinmon auch einen poesen aspect mit saterno wirt haben Mag er dadurch sched
F029-001,26 lich werden etlichen fürsten vnd herren in etlichen toetlich kranck
F029-001,27 heit zu fugen vorausz den die vrsach darzu haben ausz yrer ge
F029-001,28 burt des dan auch ein guter Astrologus wissen mag ausz der direction vnd perfection der geburt so sy
einen bekant ist . Das . vij . Capitel Von frawen vnd spilleüten Venus ein gütiger planet diss iar nit vil poeser aspect ha
F029-001,29 ben wirt yn den zeichen daryn sy starck ist Darüm die frauen vnd all spilleüt disz iar glückselig
Referenzkorpus Frühneuhochdeutsch 1.0.1 (https://linguistics.rub.de/ref/) 2
F029: Practica Modernisierter Lesetext
genügsam werden dan auf den herbst in den wintermon einen boesen aspect mit saterno wirt haben jn yrem haüsz der
wag dadurch sy dan etlichen wider
F029-001,30 wertigkeit zu mag fügen . Das . viij Capitel Von gelerten vnd künstreicheren Mercurius ein guter
planet pey guten vnd ein poeser pey poesen Ven wie wol das ist das er dysz iar vil poeser aspect wirt haben mit saturno
vnd marte dardurch er dan sched
F029-001,31 lich moecht sein den kinderen . studenten vnd allen den die mit subti
F029-001,32 ler kunste vmb gen So hat er doch keinen poesen aspect inn einen zeichen darinnen er starck were
darumb solch ob gemel
F029-002,01 ten diss iarsz gelückselig genugsam werden sein Dan in den Augstmon er pey der sunnen verbrendt
wirt sein in seinen hausz der Junckfrauen dardurch er etlichen ob gemelten schedlich moecht sein . Das . ix . Capitel
Von schifleüten vnd poten Monne ein beweglich planet ist Disz iarsz offt in seinen haus dem krebsz ein boesen aspect
wirt haben Dadurch er dann schedlich wirt sein den schifleüten Ven allen den die vil mit wasser vm gend Auch den poten
über landt . Das . x . Capitel Von den Früchten der erden Dysz iar die frücht fruchtbar genugsam werden sein / dan
wo etlich frücht im schossen oder geplüe werden sein von Sant Bonifacij tag pysz schier auff sant Johanns tag do dann
vngewonliche kelte wirt sein dadurch soelch frücht im schos
F029-002,02 sen oder plüen gehyndert werden vnd an etlichen enden scha
F029-002,03 den nemen Auch ein teyl wo etlich frucht in dem schossen würden sein nach Ambrosij pysz auff
thiburcij Auch ein teyl pysz für sant Joergen tag darynnen auch ein teil kelte erschein wirt dadurch die frücht gehindert
moechten werden . darausz teüerung ersten mag Auch so sagent gemainigklich die astro
F029-002,04 logi Wen der Saternus vnd Jupiter synd in feürigen zeichen Als sy dysz iar sein so machen sy teüerung
gemeinigklich . dz sol man versten das gemeinigklich etlich frücht teür wer
F029-002,05 den Wiewol sy genugsam gewagssen sein das mag auch dysz iar geschehen Aber insunderheit von den
früchten zu sagen gar miszfellig ist vnd wo das nit also geschicht wirt da
F029-002,06 durch dy kunst auch der astrologus veracht So das mer goetlich wer alle dinck ze wissen dan
menschlich Darümb man sych an dysem lasz genügen . Das . xj . Capitel Von kranckheit vnd toetlicheyt Jn dysem iar nit
vil synd zu vil kranckheit oder toetligkeit . Dan Jupiter ein bedeüter der feüchtigkeit des plutzs Jn den Scorpio pey steren
der natur martis Dadurch dan das plut der menschen verbrent wirt Dauon die kranckheit kunpt die ytzund in den landen
vmb gat die do genannt wirdt Mala francosz das synd grosse wertzen an den menschen / Auch Mars wirt sein in dem
steinpock offt pey etlichen steren widerwertiger nature das ist saturni vnd veneris in dem schwantz des schützen dopey er
etlich kranckheit vnd toetlicheit mag machen vorausz in den landen die dem zeichen steyn
F029-002,07 pock vnterworffen synd Als mügen sein fruchpere landt Ven wo poeszer waicher lufft ist Auch in dem
hornung pey dem Jupiter wirt sein vnd darnach pald auch pey etlichen steren widerwertiger natur Dadurch er auch an
etlichen en
F029-002,08 den die in der hoech auff den pergen ligent toetlichkeit mag machen . Das xij . Capitel von krieg
vnd frid der menschen . Von dem krieg zu sagen miszfellig ist Wan solche neigung des himels durch dy vernufft der
menschen vnterstanden mag werden So aber in disem iar der Mars gar lang in einen zei
F029-002,09 chen beleiben ist Darynnen er vil poeszer aspect wirt haben mit Saterno vnd Mercurio dauon vor
gesagt ist wirt er die menschen neigen zu widerwertigkeit Darausz dan krieg er
F029-002,10 sten mügen Doch haben ytz die Fürsten gemeincklich vil guter vernüfftiger reth dy Doctores dye mit
yrer vernufft raten zu frid wider die neigung desz himels den sy herschen müg
F029-002,11 en durch yre vernufft das krieg offt vnterstanden werden Auch wendten dy krieg die erschreckenliche
geschos der püchs
F029-002,12 sen . Darvor sych Fürsten vnd herren fürchten Wan darfür nymant kein were oder aufenthaltung mag
haben . Der ander teil saget von verwandlung des lufftes . in den vier qenliteten Das ist hytz kelte Feücht und Trucke
ytz gegen seiner zeit zu schetzen nach dem Neümon . Vollmon . vnd der vierteil mit erlichen tagen zu seen den samen
Darausz man dan wol haben mag die schikligkeit dess . Lentzen . Sumers Herbsts vnd Winters wie ydes witteren sol in
seiner natur . Jener Neü An .s. Barbara tag . xj . stund . viij . em . nach mitag Dy zeit nit fast kalt wirt sein gegen der
zeit ze schetzen Sün
F029-002,13 der nur was die zeit geben ist Ven etlich tag feücht Als den montag frisch feücht vnd windig Auch
vmb den mitwoch vnd pfintztag frisch vnd ein teil feücht vnd windig Desgeleichen vmb den suntag Das vierteil an sant
lucie tag vm iij . gegen morgens Ditz vierteil auch etzlich frisch tage vnd feücht wirt haben vnd sunst gegen der zeit nit
ze kalt Als den erichtag frisch feücht vnd wintig . Auch den mitwoch oder pfintztag ein teil desgleichen den suntag . vnd
den montag frisch feücht vnd windig wirt sein . Volmon des Jeners An sant thomas abendt vm .viij .ix .em vor mittag
Dyse zeit ein teil kelter wirt geschetzt gegen der vorderen zeyt Vorausz vm den anfang vnd darzu feücht vnd windig . vnd
das end ein teil wermer doch ein teil feücht vnd windig . Vierteil an sant steffans tag ümb .x. nach mittag . Dysz vyrteil
auch frisch genug sein vnd etlich tage feucht mit windt vermischt Als vm den montag frisch feücht vnd wyn
F029-002,14 dig Auch den mitwoch vnd pfintztag ein teile Auch den mon
F029-002,15 tag nach dem neüen iar kalt vnd ein teyl feucht wirt sein HornungNewmond . Eritag nach dem
Referenzkorpus Frühneuhochdeutsch 1.0.1 (https://linguistics.rub.de/ref/) 3
F029: Practica Modernisierter Lesetext
newen iar .v. stund xxx . em nach mit Dise zeit kalt genugsam wirt sein vnd etlich tag feucht als vm den mitwoch
Desgleichen den sampstag suntag eyn teil Auch den montag vnd eritag kalt feücht vnd windig Vierteil mitwoch nach den
oebersten vm .ix. na . mitag Dysz vierteil auch kalt genugsam wirt sein vorausz der an
F029-002,16 fang vnd darzü offt feücht vnd windig vnd das end ein teyl wermer wirt sein gegen der vordern zeit
ze schetzen Auch vm den montag ein teil feücht vnd windig . Volmon des hornungs Mitwoch nach anthonij .vj stund
.xl. minuten nach mittage Ven wirt sein ein gantze vinsternusz des mons Wirt nit fast kalt sein nür was die zeit gibt vnd
etlich feüch
F029-002,17 te wintig tag Als den freytag feücht vnd wintig Sanpstag sun
F029-002,18 tag frisch vnd ein teyl feücht auff dz minst gewülket Den mon
F029-002,19 tag frisch feücht vnd wintig sein wirt Vierteil an sant pauls bekerung vm .xij pey tag Wirt nit fast
kalt gegen der zeit ze schetzen dan offt feücht vnd wintig Als den mittwoch frisch feücht vnd wintig Deszge
F029-002,20 leichen den freytag Sanpstag ein teyl frisch feücht vnd windig Suntag ein teil feücht Vem den eritag
frisch vnd ein teil feücht vnd windig Mertz Neümon Am Liechtmesztag vm xij . xxx minut pey tag Wirt nit fast kalt
sein nür was die zeit gibt Etliche tage feücht Als den freytag feücht windig Vem den sampstag oder suntag ein teyl
Desgeleichen den montag ein teil feücht vnd win
F029-002,21 dig Den eritag vnd pfintztag frisch feücht vnd windig Vierteyl Freytag nach fastnacht vm .j. nach
mittag Das vierteil wirt frischer gegen den vorderen ze schetzen Etlich tag feücht Als den suntag montag vnd eritag kalt
vnd ein teyl feücht vnd windig Volmon des Mertzen Freytag nach den weiszen suntag vm .iiij. xxiiij . em gegen morgen
Wirt kalt geschetzt gegen der zeyt vnd offt feücht mit windt Als den freytag kalt feücht vnd windig Desgleichen den sun
F029-002,22 tag vnd montag kalt feücht vnd windig vnd den erichtag oder mitwoch ein teil feücht vnd windig
Vierteil an sant matheis tag vm .iiij. gegen morges Auch kalt sein wirt vm den anfang vnd das end wermer vnd etlich
feücht tag Als den freitag vnd suntag frisch feücht vnd wintig Ven den eritag ein teil feücht vnd windrig AprillNewmon
Sampstag vor Letare vm .vj. xxxiij em vor mittag Wirt nit fast kalt nür was dy zeit gibt vnd etlich feüchte tag Als vm
den sampstag vnd erichtag frisch feücht vnd wintig Auch den Freytag ein teil feücht Wirt sein Freitag sampstag seen gut
Vierteyl Sanpstag vor Gregorij vm .xj. pey nacht Wirt nit fast kalt sein nür etlich frisch morgen haben wirt . vnd etlich
feücht tag Als vm den sampstag feücht vnd windig Suntag frisch vnd ain teil feücht Auch vm den mitwoch vnd pfintztag
frisch vnd ein teil feücht wirdt sein Montag pfintztag freitag seen gut Volmon des Aprilsz Sanppang vor den palmtag . j
. stundt . xlix . em nach mittag Wirt nit fast kalt sein nür was die tzeit gibt doch der anfang ein teil frisch feücht vnd
windig Vnd das end wermer Pfintztag freytag sampstag Seen gut Vierteil Am Osterabent vm .vj. nach mittag . Wirt nit
fast kalt sein vnd etlich feücht tag Als vm den sam
F029-002,23 stag vnd montag ein teil feücht vnd wintig Auch den mitwoch vnd freitag ein teyl feücht vnd wintig
Pfintztag freytag sampstag Seen gut MayNeümon Suntag nach den Osteren .v. stund .xxv. em nach mittag Wirt ein teyl
frisch morgen haben vnd etlich tag feücht als den montag feuht Erichtag frisch feücht vnd wintig Pfintz
F029-002,24 tag ein teil feücht Pfintztag freytag sampstag seen gut Vierteil montag vor thiburcij vm .viij. vor mitag
Wirt ein teil frisch vnd feucht Vorausz den montag frisch vnd ein teil feucht Eritag feücht auch windig . Den pfintztag
vnd sampstag frisch feücht vnd windig wirt sein Pfintztag freytag sampstag Seen gut . Volmon des May Suntag nach
Tiburcij .xj. xxvij . em nach mittag . Wirt ein teil frisch gegen der zeit vnd etlich feüchten . vm montag eritag frisch
feücht vnd windig desgeleichen den pfintztag vnd den suntag frisch vnd ein teil feücht vnd windtig Mitwoch Pfintztag
Freytag Sampstag Seen gut . Vierteil An sant Joergen tag vm eins nach mittag . Dysz vierteil auch ein teil frisch Wirt
sein gegen der zeit zu
F029-002,25 gleichen Vorausz gegen morges vnd etlich feücht tag . Als vm den eritag vnd mitwoch ein teil frisch
feücht vnd wintig Desgeleichen vnd den freitag vnd sampstag oder suntag ein teil feücht vnd windig wirt sein . Mitwoch
Pfintztag Freitag Sampstag Seen gut . Der ander MayNeümon Eritag nach philippi vm .xj. xxxvij . em in mittag Dise
zeit warm geschetzt wirt gegen der vorderen zeit doch et
F029-002,26 lich frisch morgen wirt haben vnd feücht Als vnd den mitwoch ein teil frisch feücht vnd windtig .
Desgleichen freitag ein teil feücht vnd den sampstag vnd suntag frisch feücht vnd wintig wirdet sein Pfintztag Freitag
Sampstag Seen gut . Vierteil Eritag vor pfingsten vm .xij. pey tag Disz vierteil warm wirt sein vnd etlich feucht tag Als
denn eritag feücht Desgeleichen vm den pfintztag oder freitag vnd vm den suntag feücht vnd wintig . Mitwoch pfintz
F029-002,27 tag freitag sampstag seen gut Volmon des anderen may Eritag in pfingsten vm ix . xlvj . minut vor
mittag Dyse zeit auch warm wirt sein vnd etlich feücht tag . Als den eritag an etlichen enden feücht Sanpstag feücht vnd
win
F029-002,28 tig Auch den Suntag ein teil Ven erichtag feücht vnd windig Pfintztag Freitag Sanpstag Seen gut
Vierteil mitwoch vor vrbani vm .vj. zu morges . Disz viertel auch warm wirt sein doch etliche frische tage wirt haben
gegen der zeit ze schetzen Als den mitwoch frisch vnd ein teil feücht Auch den sampstag suntag ein teil montag vnd
erichtag frisch feücht vnd windtg An etlichen enden zu wei
F029-002,29 teren geneigt Mitwoch freitag sampstag Seen gut . Brachmon Neü . Mitwoch vor bonifacij .x. stund
.viij. em nach mittag . Dise zeit frisch geschetzt wirt gegen der zeit vnd etliche feüchte tag Als vm den anfang ejen teil
frisch feucht vnd windig auch vm den erichtag ein teil feücht vnd windig wirt sein Mitwoch Pfintztag Freitag Sampstag
Referenzkorpus Frühneuhochdeutsch 1.0.1 (https://linguistics.rub.de/ref/) 4
F029: Practica Modernisierter Lesetext
Seen gut Vierteil Mitwoch nach bonifacij vm .iiij. nach mittag Disz vierteil frisch wirt sein gegen der zeit ze schetzen
vnd etliche tag feücht Als den mitwoch frisch feucht vnd windig . Ven vm den freitag oder sampstag feucht vnd vmb
den montag frisch feücht vnd wintig Mitwoch pfintztag freitag montag vnd erichtag Seen gut . Volmon des Brachmonds
Mitwoch vor Viti .ix. stund xx . minut nach mittag . Dyse zeit auch ein teil frisch vnd etlich tag feucht vnd wintig . Als
vm den anfang vnd vm den freitag oder sampstag an etz
F029-002,30 lichen enden zu weteren geneigt Auch vmb den mitwoch ein teyl feucht . Mitwoch freitag Eritag vnd
mitwoch Seen gut Vierteil Pfintztag vor iohenis vmb .xj pey nacht . Disz vierteil etlich frisch tag wirt haben gegen der
zeit ze schetzen vnd feucht Als vmb den pfintztag vnd freitag feucht vnd win
F029-002,31 dig Vnd an etlichen enden zu weteren geneigt Den sanpstag frisch feücht vnd windig Auch vm das
endt feucht vnd windig . Pfintztag Freitag Erichtag mitwoch Seen gut . Heümon Neü Freitag nach sandt peters tag vm
.vj. xlix .mi. vor mittag Die zeit warm geschetzt wirt gegen der vorigen vnd etliche tag feücht Als vm den suntag montag
feücht windig Montag mitwoch pfintztag Seen gut Vierteil pfintztag nach vdalrici vmb .ix. nach mittag Des viertel etlich
frisch vnd feücht tag wirdt haben vnd die anderen nach gelegenheit der zeit Als freitag vnd suntag frisch feucht vnd
wintig Auch den samststag ain teil Den pfintztag frisch feücht vnd wintig Jn etlichen enden zu wetern geneigt Montag
erichtag mitwoch oder pfintztag seen gut Volmon des Heümonds Freitag nach margarethe vm x . xxxij . em vor mittag
Wirdt warm sein vnd etlich feücht tag Als vm den suntag vnd montag feucht vnd wintig Desgleichen vmb den pfintztag
vnd freitag feucht vnd windig wirdt sein Montag erichtag mitwoch pfintztag freitag seen gut Vierteil Am tag magdalene
vm . ij . nach mittag Wirt auch warm vnd ein teil feücht Als vm den sampstag montag vnd auch den freitag ein teil
feücht vnd windig . Augustmon Neü Sanstag nach Jacobi .ij. stund xxxv . em nach mittag Ven vinsternusz der sunnen
ein vierrteil voren an ersten gesagt Daryn wirt es warm sein vnd etlich tag feucht Als vm den sampstag vnd suntag ein teil
feücht Vem den pfintztag feücht Vierteil Sanpstag vor Sixti vm .v. ze morgen Wirt ein teil frisch sein gegen der vorigen
zeit Etlich tage feücht vnd wintig Als vm den sanpstag vnd suntag feücht vnd windtig An etlichen enden zu weteren
geneigt Vem den pfintztag vnd frey
F029-002,32 tag ein teil feücht Vollmon desz Augstmonds Suntag nach Laurentij vm eins .xxxv. em gegen den
morgen . Wirt waren sein Vem den suntag oder montag ein teil feüchte vnd wintig Auch vm den mitwoch feücht vnd
windig Vierteil montag vor bartholomei vm .iiij ze morgen Wirt waren sein Das end ein teyl frischer Etlich tag feücht
Als vm den montag feücht windig Vem den pfintztag samp
F029-003,01 stag vnd suntag ein teil feücht . Montag erichtag mitwoch seen gut Herbstmon Neu . Suntag nach
bartholomei .x. stund xxj . minut nach mitag Wirt frisch sein gegen der vorigen Etlich tag feücht Vem den montag
frisch vnd feücht Auch vmb den mitwoch vnd samp
F029-003,02 stag ein teil frisch vnd feücht Montag eritag mitwoch sampstag seen gut Vierteil suntag na .egidi
vmb .v nach Wirt kalt geschetzt Vorausz vmb den anfang Etlich tag feücht vnd windig Als vmb den montag ein teil
Darnach am mitwoch vnd freitag kalt feücht vnd windtig Eritag mitwoch seen gut Volmon des herbsts Montag nach
vnser frauen tag .vj. stund xiiij mi . nach mit Wirt frisch sein Etlich tag feucht Als vm den pfintztag vnd freitag ein teil
kalt vnd feücht Den sanpstag vnd montag feücht windig Montag eritag mitwoch vnd montag seen gut . Vierteil Erichtag
vor mathey vmb .iii. nach mittag Wirt etlich frisch vnd feücht tag haben Als den mitwoch vnd pfintztag frisch vnd ein
teil feücht Vmb den suntag montag frisch vnd ein teil feücht vnd windig Eritag mitwoch seen gut Weinmon Neü Eritag
vor michaeler vmb .vij vor mittag Wirt nit kalt sein wie dy vorder nür was der herbst gibt Et
F029-003,03 lich tag feücht als vmb den anfang ein teil feucht vnd windig Vem den freitag vnd sampstag ein teil
feücht Vierteil eritag nach remigij vm .viij vor mittag Wirt nit kalt nür was zeit gibt dan etlich morgen frisch vnd feücht
vm den eritag frisch vnd feücht Mitwoch feücht win
F029-003,04 tig sampstag frisch feucht windig Vol weinmond Mitwoch vor galli vm .xj. xxxvj minut pey tag Nit
ze kalt nür der zeit nach . etlich tag feücht als vm den an
F029-003,05 fang feücht windig Dz end vrsach zu feücht . Als dz keiner kan wissen ein tag für den anderen Vierteil
pfintztag nach Galli vmb .iij. gegen morgen Ein teil frisch weder dz vorig et
F029-003,06 lich tag feücht Freitag suntag montag frisch feücht windig Wintermon Neü . Mitwoch vor symonis
vnd in de .v stund xv minut na mitta Dyse zeit frisch vnd etlich tag feucht Als vmb den mitwoch vnd pfintztag frisch vnd
feücht Auch sanpstag erichtag oder mit
F029-003,07 woch frisch feücht vnd windig sein wirt Vierteil An allseltag vmb .iij gegen morgens Disz viertel
frisch vnd etlich tag feücht Als vmb den suntag erichtag frisch feücht vnd windig wirt sein Volmon des Wintermons
Freitag vor martini vmb .iiij xxxv minut gegen morgens Dysz zeit nit vast kalt wirt nur was die zeit gibt / etliche tag
feücht Als vmb den freitag vnd sampstag ein teil feücht vnd windig Deszgleichen vmb den montag feücht vnd windig
Vierteil Freitag vor Elizabeth vmb . x . vor mittag Wart nit ze kalt nür was dy zeit gibt etlich tag feücht Vem den
freitag feücht vnd wintig Auch vm den suntag oder montag ein teil feücht Christmon Neü Freitag vor katherine vmb
.v .xxxvj .em vor mittag Wirt nit ze kalt dan was dy zeit gibt Etlich tag feucht als vm den anfang etlich tag feücht vnd
wintig Vem den pfintztage frisch feücht vnd wintig Vierteil freitag nach Andree vm . xj . nach mitag Wirt ein teil
kelter sein dan dy uorigen . etlich tag feücht als vm den sanpstag feücht vnd windig Montag ein teil feücht . vm dz
end frisch feücht vnd windig Volmon des Cristmonds Suntag nach Nicolai viij . stund . iiij . em nach mittag Wirt
Referenzkorpus Frühneuhochdeutsch 1.0.1 (https://linguistics.rub.de/ref/) 5
F029: Practica Modernisierter Lesetext
frisch sein vnd etlich feücht tag als vm den anfang frisch feücht vnd windig . vm den eritag vnd mitwoch frisch vnd ein
teil feücht vnd windig . virtel sanpstag na . lucie vm . v na . mit . Nicht besunder vrsach hat zu kelt nur was dy zeit gibt Et
Referenzkorpus Frühneuhochdeutsch 1.0.1 (https://linguistics.rub.de/ref/) 6