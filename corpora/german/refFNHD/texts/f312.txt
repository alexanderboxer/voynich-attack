F312: Meisterlieder Modernisierter Lesetext
+H
corpus: ReF.MLU
language-area: -
language-region: ostfränkisch
language-type: fränkisch
genre: V
medium: Handschrift
time: 15,2
reference: Hs.: Blatt (r/v), Kolumne (a/b), Zeile
corpus-sigle: F312; III-E-V1,H
text: Meisterlieder
text-author: Hans Folz
text-type: UN (Unterhaltende Literatur, Lyrik)
assignment_quality: -
hoffmann_wetter_nr: 413
library: BSB München
library-shelfmark: cgm 6353
date: 1485/1490 (Handschriftencensus)
place: -
text-place: -
printer: -
edition: Mayer 1908
size: -
language: fnhd
literature: -
notes-transcription: - vor dem eigentlichen Text steht eine längere Vorrede, teils in Versen; - nach der Vorrede folgt das
„Register des Buchs“; - Auf der ersten Seite des eigentlichen Textes befindet sich ein blau-rotes Zierelement an der linken
Seite am Rand, das über die Länge der ganzen Seite geht; - im Text selbst sind immer wieder Worte rot unterstrichen; -
unregelmäßig sind die Anfangsbuchstaben und Initialen im Text rubriziert; - Zwischendurch befinden sich immer wieder
Leerseiten, dies wurde entsprechend vermerkt.; vorhandener Text / verfügbarer Text:
abbr_ddd: FolMei
extent: FnhdC: Umfang in Wortformen (Frnhd. Korpus):; compl: 001r,01 - 054v,06; 075r,01 - 85r,08; 157r,01 -
160r,24
extent-size: FnhdC: -; compl: -
@H
F312-001r,01 Einen fast andechtigen passian Duglich zu lesen vnd zu singen in des munchß langen thon
vnd in drey teil geteillt Jhesus am abentessen rein Die fuß sein jungern wusch allein Weyhet in pischofflichem schein
sie darnach prister allgemein verwandellt vor yn prot vnd wein Sprach das tut in gedechtnus mein gab inß zu tranck vnd
speise Judaß der nam unwirdig daß Darum der teufel yn besaß Jhesuß mant eylen yn sein straß Zu thun des er geschafftig
waß Er saumpt sich nit vnd upt sein haß Die halbe nacht vnd het kein maß Der teufelischen weyse Wie er sich eines
sinß bedecht Vnd schir Die Juden daran precht Das im Jhesuß auch würd gerecht Der doch allß gut ym tete mit grosser
eyl er dohin necht Do er das falsch judisch geschlecht gesamelt west das yn durch echt mit den het er sein rete O Judaß
ungetrewer knecht wie frefflich hast u dich verjecht Den trewen meyster dein gesmecht Deß du dich flissest stete O
cristen mensch bedenck daß leyt vnd die groß herzlich traurikeyt Do der her cristuß sich bereyt mit sein drey jungerm
vnd nit peyt am olperg zu peten vnd seyt zu seim vater mit dem bescheyt sein eß dein will er spreche So nyn deß leideß
kelch von mir Doch stet mein will vater zu dir allso er andechticlich schrir trew mol in hicziger begir Jn dem plutiger
sweiß vilschir Von ym piß in das ertrich rir vnd all sein leib durch prache piß got vater ein engel sant Starck mutig zu
sein yn ermant zu dreyen malln er sich auch want zu sein jungern nempt ware Die er swermutig schlaffen fant wachrig
zu sein er yn vornant vnd det sein seuffzen yn bekant auch wie der geist so gare fleissig wer daß fleisch on bestant vnd
wie judaß fast zuher rant Deß menschen sun geben in schant Sprach doch schlofft vnd rut dare Judaß vor tag sich fru
auff macht zu furen die grausam scharwacht latern schaub fackeln warn besacht Den sturm furt er mit grossem pracht
mit manchem waffen ungeschlacht Sprach zu den juden tenckt vnd tracht wem ich den kuß wird geben Den greiffet an
vnd halt yn fest furt yn sicher ich rat daß pest judaß gab end in kurczer rest manch wepner ob ihn{10} erglest filn an
yn mit mancher unkest Ein yder wolt nit sein der lest zu stellen nach seim leben Petruß weret sich in der not Schlug
malchum ab ein or vil trot Darnach gefürtt man ihm{10} hot Jn annaß hauß do ere verlogen wart mit falscher fot Doch
er yn freuntlich antwurt pot Ein grossen packen schlak lit got Dar vm grausam vnd swere Erst man yn zoch hin durch
daß kot Jn kaifaß hawß mit unrot Do er mit speicheln vnd unflot verspottet wart vil sere rum von kaifa zu pilato wart
Referenzkorpus Frühneuhochdeutsch 1.0.1 (https://linguistics.rub.de/ref/) 1
F312: Meisterlieder Modernisierter Lesetext
ihß{10} erst geschickt mit schmo Der yn herode sant dar nho Er het sein lang begeret ho Waß er yn fragt er swig also
Ein weiß spotcleit in zorneß glo Er ym zu schand an leyte Mit ym man zu pilato jacht wart von den juden ser verdacht
mit falscher zewgnuß überlacht Er het deß keyserß müncz geswacht Jr neid vnd haß yn so an facht Daß pilatuß weyter
gedacht hiß geben ym bescheyte Seit daß er nun ein konig wer wie er der diner dan enper vnd wo auch plib sein kunghch
er Sollt er ym thun zu wissen wan an ym stünt all sein gefer Er mocht ym thun deß dodeß ser Oder yn lassen auß gen
1er hofft er deß zu genyssen fragt yn auch von der worheyt her vnd nam in dem von ym abker Der juden halb kunt yn
die mer ob sie yn leben lissen 5 O ihs{10} erst warst u entplost alß ob du werst der aller post puteln vnd schergen zu
genost von yn gegeiselt auff daß host überpiter an alle tröst vnd waß nymant der dich erlost Von den lötern vnreyne
Nicht anderß sich dein schancz do gluckt Ein dürnen kran dein haupt erst schmückt Die in dein himschal wart getruckt
Spötlich wart sich vor dir gepuckt warst darnach frefflich auff geruckt furß follek gefurt daß sich erst fluckt Sulch smach
zu achten kleine Darum sie schreyeß nit verrdroß kreuczig krewczig yn vnd nit loß uber unß ge seins pluteß floß vnd
uber vnßer kinde pilatuß vrteil der den stoß Er wusch die hend acht sein nit groß Ein kreucz leyt vngehewr on moß
auff yn die judscheyt plind Zwen schecher warn sein mitgenoß ab wart gezogen all sein hoß Die annaglung gab lauten
doß man reckt yn auff geswinde 6 Hye sich mensch wie der schöpfer dein hangt an dem krewcz in großer pein an eynen
ort der junger sein am andern sein zart muter rein Der keusch jungfrewlich sarch vnd schrein Do ym der heilig geist
het eyn Gepflanczt sein menschlich pillde O mensch bedenck daß piter leyt Do muter vnd den sun sie peyt Der dot so
jemerlichen scheyt Ym wart von galln ein tranck bereyt gelöset wart auff seinen cleit Ein sper die seyten sein verschneit
Darauß floß alle milde Sein sterben daß waß vm die nan Daß plut daß von dem sper ab ran wart longinuß erleuchtet van
Daß er gotß sun yn nante Den schein verloren sun vnd man vil greber wurden auff getan vnd etlich toten drauß erstan
Die manchen warn bekante Die felß zu rissen sich secht an Der vmhang riß im tempel fran O cristenmensch wellest nit
lan schaw yn am creucz gespante 7 O kreucz cristi lebender stam Daran der ewig tot end nam Der unß erstlich von adam
kam an dir starb daß getultig lam Daß all der wellt sund auff sich nam vnd mit gedullt darüber clam Das sunst nymant
waß geben O creucz du plügrunendeß reis Du sellabendeß paradeiß Darauß vnß prost die lebend speiß Der sei naning zu
gleicher weiß alls der pellican millt vnd leiß Sein jung erkuckt von dodeß eys Jm plut yn gipt daß lebyn Secht wie der
edel fenix rot Sich selb gab in die flam vnd glot Daß er von new geper die sat Die unß lebendig machte Der strauß am
schein der sun nit lat Sein prut anplikt pis spat Do von yn leblich crafft zu stat Die sunst weren verachte allso der lew von
judae hat Sein welff erkuckt von aller not am creucz dorch seynen pitern dot O mensch daß stet betrachte AMEN Daß
ander par O mensch bedenck die suben wort Die rhesuß am creücz offenbort Das erst daß man yn reden hört Do man so
jemerlich sein fort vater wellst yn vergeben dort Sie sint deß wissenß vnglort waß sie an mir beginnen Zum andern denck
o schöpfer mein wie ein suß liplich wort vnd fein Du sagst zu der gerechten dein Dem schach hewt wirst pey mir sein
O Jhesuß aller tugent schrein Hillff daß der trost vnß auch erschein So wir mussen von hinnen Sachst zum dritten dein
muter stan wie sie in leid vnd jamer pran Plickest darnach den junger an Sprachst weib nyn war dein sune Hiß yn dich
fur sein muter han auß seiner hut dich nit verlan Deß wir auch kewsche jungfraw fran Dich muter nennen nune Laß
vnß dein gut nit jrren dran Svnder zu muter dich vnß gan auff daß wir vnter deinem fan ymer lassen vnd thune 2 Mich
turst daß firdi wort er maß nach vnserm heil vnd trost waß daß Dar in du her nie wardest laß Redest daß funffti wort
furbaß Do der groß judisch neit vnd haß Dich zu smehen keyner vergaß Sprachest in grossen smerczen Mein got mein
got wy hast u mich Verlassen so gar elentlich O mensch daß nit anderß an sich Dan nach der menscheit eß auß sprich
Daß sechsti wort merck jnetlich laß eß zu rew ermanen dich mit eynen danckperi herczen Eß ist alleß verpracht er sprach
verstet vnser selikeyt nach piß in den dot betrupt vnd swach pin ich sprach er elende Darnach daß subend wort auß prach
E daß er leidt deß dodeß krach Jn amacht er übersieh sach Sprach vater in dein hende Enpfil ich meinen geist er jach Erst
wart geendet alle smach Seint halben durch die jüdisch rach O her dein gnad vnß sende et wer wollt nit fleissig sehen an
wer kunt vnd mocht ymer gelan nicht ein starck hoffnung zu han So er den höchsten konig fran wor got in menschlich
persan So pruderlich am kreucz sech stan fur vnß in dodeß falle Sein haupt gancz nach den kuß gesenckt Sein offne seyt
darauß er schenckt Daß du mit gnaden wurst getrenckt Sein arm gestreckt daß er sich lenckt dich zu vm fohen pald vm
schrenckt essich vnd mirr wurden gemenckt vermischet mit der galle Do von die lecz er fur dich tranck Do er hafft an
deß kreuczes schranck pey dir zu wan an abewanck piß zu deins lebeß lecze Sein ruck gepogen mud vnd kranck fur dich
zu zaln werck wort gedank Sein ganczer leib in amacht ranck Daß er in schirm dich secze vnter eym krancz er fur dich
sanck Die suben gsecz dar zu yn zwanck O her im himlischen einganck vnß dort ewig ergecze rum O hochster kung in
seraphein allso hingst u am kreucz allein Jn dem willen gotvaterß dein vnd genczlicher gehorsam sein Jm vmring deiner
feind gemein Der frevnd peywonung die waß dein petrupt waß dein geperde Nach der menscheyt gancz trauriclich von
dorn dein haupt lit manchen stich 270 Die färb deins angesichts verplich mit offnem mund senckest u dich Dein stim die
lawt gancz heiserlich Dotlich gestallt erzeiget sich Gancz pükend gen der erde an dreyen enden an gespant recht allß ein
seyt dein leichnan dant kein stat dein haubet nindert fant ruhalbyn hin zu neigen Dein augen treherten peidsant manch
swerer seuffcz dein hercz ermant Gedult wart groß an dir erkant Jn allen deym erzeigen vm imß her litest u die schant
gabest dich für unß all zu pfant Jn dot des kreücz daß du die pant Der hell zuprechst dem feygen 5 Mit knackenden
gelidern swach mit offner seyten do der pacli Der suben sacrament vrsach So folliclichen fürcher prach Do von dem dot
sterben geschach Den vnß der argen schlangen räch pracht in diß jamertale O her gip meynen äugen trer ob ich durch
dich kein plut verrer so laß kreücz nagel kran vnd sper mich so petrachten vnd dein ser Daß all mein sinlikeyt dein
Referenzkorpus Frühneuhochdeutsch 1.0.1 (https://linguistics.rub.de/ref/) 2
F312: Meisterlieder Modernisierter Lesetext
ger vnd in kein noten von dir ker flö mich vor sunden fale hefft mich mit deinen nageln an Dein sper laß her mein sel
durch gan Daß die fluß deiner wunten fran mich sunder sieben lamen heiln allß der furst wart naaman Durch heliseum
jm jordan her thu am end vnß pey gestan Durch Deinen heilgen namen vnd alle cristliche persan welst u her nuner
mer verlan vnd vnter deinen sturem fan vnß beschirmen all samen 6 rhesuß wart ab genomen spat vom kreucz nach
nicodemuß rot pilatuß wundert ab seim dot Der yn betauch verpracht so trot maria stunt in grosser not mit fleiß sie sein
begeret hot mit armen zu vm fohen Muterlich trew nit lassen künt zu kussen sein verplichen münt simeonß swert ir sei
verwünt Jn leyt durch flamet vnd enzünt was sie in ireß herczen grünt Josep vnd Nicodemuß günt mit ym zum grabe
johen magdalen vnd johanneß peidt hetten mit ir svnderlich leidt Spürten ir herczlich traurikeyt vnd inerlicheß clagen
von yn wart sie zu hauß beleyt Doch hilt sie jugfrewlichen pscheit jr fester glaub vnd sicherheit liß sie doch nit verzagen
Do von ir ihß{10} het geseyt am dritten tag wirst u erfreyt Aalso der vrstend sie erpeyt Det ir allß leyt verjagen 7 Der
her zum grab bestet wart mit mirr vnd alloe die fart wvnden yn in ein leinwot zart Llyten yn in einß felseß schart gancz
new vnd mit ein stein verspart verpetschafft vnd versigellt hart fru zu dem grab sie jachten Die drey marien fru vor tag
suchten den herren do er lag zu salben yn mit piter dar mit jamer vnd pitterer clag zu salben nach yrem behag wer welczt
den stein ab waß ir frag Ein engel det zu yn die sag allß sie dem grabe nachten jr sucht ihesum von nazaret hin ist er wie
er mit ewch ret Gen gallele er euch vor get Sagt auch petro dar vane maria Magdalena het hoffnung der her sich zu ir det
Jn dem in gertnerß weiß er stet sprach fraw rar mich nit ane pald sie den herren kennen det Diß mensch petracht allß
fru vnd spet Sein gnad dich numer mer verlet Deß unß Got allen gane amen das drit par hanß Folcz 1 Cristuß an eynem
sabat spat Erstunt allß man figürlich hat Ezechihel sach schnell vnd trat Ein groß schar folkß ersten von tat Samson der
philisteiner fot Entging vnd dar zu allem rat Der von gazam pey nachte Die thor der stat er peid mit nam Jonaß am
dritten tage kam auß deß grossen walfischeß wam allso rhesuß daß tultig lam jn demut den dot uberclam Den er lit an
deß kreuczeß stam Stvnd auff in eygner machte von der vrstend ich reden mag wart der sabat verkert ich sag nun ewiclich
in den suntag vm dreyer vrsach willen wie groß an der enpfengnuß lag vnd sein gepurt nucz auff ir trag Deß gleich sein
dot noch darff nit frag allen zweifel zu stillen vnd zu enden adameß plag Dar in die menscheyt gancz waß zag must sein
vrstend enden all clag vnd vnß zu freyden zillen 2 Vm funfferley der schopfer rein vom dot ersten must ist nit nein von
erst daß die groß demut sein Erhoet wurd in solchem schein Der clorheyt do kein mensch vor ein kam dan dem hern
jhu{10} allein Solt daß von erst begegen Zum andern daß er offenbort Bbstetung seyner eygen wort allß man von ym
muntlichen hort Diser tempel der wirt zu stort vnd new wider erscheynen vort am dritten tag daß jm verkort Der juden
fallsch auß legen Zum dritten vm die hoffnung groß Die wir auch haben suln on moß Zu werden dort sein mit genoß
jndeß fleischeß vrstende nach der lesten fier hörner doß jn lautung stet auff alleß oß wer dan ab schid von sunden ploß
wirt meyden dort elende Sunder goot feilt auff yn daß loß Daß er in aller zir die stroß wirt pawen in die ewig schoß Do
alle clag hat ende et Zum firden allß Crist selber sich vom dot erkucket schnelliclich allso du cristen mensch rot ich
vom dot der sund erste geistlich Darin götlicher hillff zu sprich willt u ewig versehen dich Seiner vrstend genissen Zum
funfften eyn yder an she wo nit deß fleischß vrstend gesche wer glewplich daß dort nyner me Der leibeß beger ab ste wie
wol do ewig ist kein we noch gert sie deß leibeß der E Sie zeitlich det um schlissen Darum o crist gleubig persan wie
kanst vnd magst ymer gelan nit ein starck hoffen nung zu han nit ein starken glauben zu han Jn sein vrstend mit namen
seyt an dieselb auff erd kein man numer het mugen auff erstan het er unß nit gepent die pan Deß sull wir allesamen ym
danckeß numer abe gan auff daß wir dort mit ym im tran besiezen die ewige kran ymer an ende amen hanß folcz barwier
Zu wissen daß diseß nach folgend gedreyt lid gemacht ist auff einen der mich reglich mit dichten besten wollt vm was
ich vermocht Darum ich ym daß lid mit den vil reymen furhallt vnd welcher deß gleichen mit so vil reymen auff geistlich
weltlich oder sittlichen mit mir dran wil der sol bestanden sein vnd wellen gleich mitein
F312-001r,02 ander an heben vnd welcher seinß e mach auch die materig do von man ticht kurczer begreiff die
reymen ungezwungner vnd pesser mach der zieh hin frisch auff mir vnd dir hanß follcz von wurmiß barwrer zu nürnberg
In dem verporgen thon Manch grob vnd einfeltig persan waß der für fast in seinem wan Tuncket das pest yn sein getan
schaczt doch man ym der em nit gan wan wie er seczet seynen schran will er nit eben stan vnd wie man seyner einfallt
schan will er doch ye in hauffen schlan hewt um sich mit dem eher zan wie er deß grvndeß nie en pfan noch nympt er
trewer 1er nit an auch er daß end nie psan Schlarfft ymer auff der rawen pan hewt forn her mit dem sturm fan vnd meyt
den fechtperlichen plan Do er möcht finden seinen man man Der mit ym kurcz sinneß hyb tran Ob er dan nit wil nam
vnd doch nit lan ym um ein gnan sein wider span zu zemen han Grant wie ein allter gnam Dannoch o werder schöpfer
fran wie fast er in dem hasß ye pran waß ym ye kunst zu floß vnd ran Deweht er sich weisser dan ein swan Er dannoch
nit erlangen kan zu tragen meysterß kran Solt aber eynem nit thun ant Daß mancher wirt so gar geplant vnd in ym selber
murt vnd grant vm kunst die er ny halb erkant vnd wil mit leschen seynen prant vnd zewcht her für sein schant Sam seyn
geschrey sey strick vnd pant all ander kunst pey im ein tant ob er dan lang drun greint vnd flaut wirt ander art nit mit
zu trant weill er nit cleynet gellt vnd pfant auff seczt vnd ist er mant Darum zu kisen unß peid sant Sol von mir werden
dar gespant Gen ydem der mich ye an zant Seyt sie doch kunst im sack gnug hant wie ich ein schlechter ministrant von
yn wird an gerant wirt nit verklant verquint verquant von yn mein stant Darauff vm gant Die lang haben verswant Jr
hirn in kunsten dar vnd glant noch dan wie hoch sie sint genant mein dicht vor yn keinß me zuschrant kum eyner von
schlauraffen lant wie vil er pern ye über want Sein kempfer er hie fant Dan ob er sich lang mit mir zacz pleipt es doch
pey dem allten tacz pis einr dem andern wescht sein glacz nach tichteß art waß man sunst stacz ob einß kunst sey ein
Referenzkorpus Frühneuhochdeutsch 1.0.1 (https://linguistics.rub.de/ref/) 3
F312: Meisterlieder Modernisierter Lesetext
grosßer pacz allß er leicht selber schacz So er dan lang mit treipt sein tracz vnd stet mit worten pricz vnd pracz man nen
yn fricz francz oder fracz Der sich vnd ander lewt mit facz ob er dan lang so gnir vnd gnacz will doch der allte hacz Nit
sein getempft in sulchem acz ob man sich nit rieht auff den placz Do der gern zewet die streb kacz waß man sunst hin
vnd wider swacz pleipt doch sein waffen stumpf am wacz Deß schlaff er newr vnd nacz E er ym gsacz Sunst wider stracz
Jn worten stacz Kirr wie ein spacz magß sein ich schach vnd matcz Truckt mich dan eyner daß ich quacz vnd ich yn wider
um er gracz Jch wirff yn nider in den flacz Ob nit die feucht von ym auff spracz Gib ich ym mit ein meister sacz Daß er
mir pleipt ym lacz Et sic est finiß Jm verporgen thon hanß holcz barwier Maria keusch im hochsten grat vnd ob allem
geschopf begnat hast hie nach gabrihelis rat Dem sun deß vaterß geben stat vnd yu gezirt in menschlich wat Do dich
der geist um schat Do von du aller gnad wurt satt vnd waß die aller erst wol tat Dardurch deß posen geisteß fat yn ym
geschacht wart vnd gemat So pald hie gepaliret glat wart deyner zungen plat vnd in demut verkundet hat zu sein schrein
sarch sal vnd kemnat So pald du sprecht michi fiat Schneller dan in eim bannen krat Schlich zu dyr ein der hocht prelat
wol durch die pforten spat Ezechihelß Jch mein den felß emanuels höers geschelß wirt nicht dan eß er zellß Die keuschsch
yungfraw in der do knat got geist das himel prot so drat Dardurch geöffnet wart daß pfat Der gnaden do der sel vnd flat
vnß schelet von den sunden frat Dein güt vnß daß er pat Do got ynprünstig zu dir gacht Ein end hie geben wollt der
nacht Durch dich ein mensch werden gemacht wo wart ye hocher nucz betracht Dan do Got mensch von dir sich flacht
Deinß magtumß vngeswacht Der feint nie serer wart gesmacht kein forcht yn swerlicher erschracht allz do durch dich zu
heil wart pracht Deß du hie müterlichen pflacht Dur den dar nider wart gelacht Sein freiß vnd gar veracht wan der durch
die profetisch wacht verkündet wart vnd lang gedacht von den alltfetern die an facht So lang gematt sein vnd geschacht
Deß lichtß halben vnd doch beracht Die zeit schir sein erstracht Dar in der stark Der lang waß karck verdrib daß arck plut
fleisch pein mark hie nam doch eß verpark Der hellsehen sanming vngeschlacht wie die ir conciencz bespracht Götlicher
heimlikeyt nach stacht So pleib doch von yn unbedacht wie unß daß heil wart zu gesacht Deß ir gemüt erkracht Jn alltem
neit der nie stvnd an Seyt er von hymel nam die pan Wie ser er in dem hasse pran Den menschen stet zu yrren dran Der
gutheit halb die unß got gan vnd willig hat getan Do er unß an deß kreuczeß schran Erloset durch sein sterben fran Do
der verflucht deil meint zu han An der sei cristi in seim wan O susßer her jhesus wer kan auff erd dan wider stan Do hast
u unß gesaget van Durch süsse 1er die von dir ran wer auß unß het den minsten gran woreß cristlichen glaubeß glan
Dem vnglauben wer wider span Den wolst u her nit lan O keuscheß ercz marienhercz bedenck den smercz Den vm die
tercz Der dritte stich deß smercz Dein sel durch ging ich sweig der nan Do sich menschlich nit mer versan Dein sun vnd
do deß pluteß stran Durch longinun den ritterßman hie trang piß auff der erdenplan zill unß zu deiner kran amen hansß
folcz Barwirer O maria wie taugen vor den götlichen äugen On wissent dein host ewig glorieret mit ubergroster zirhet Jn
sulchem scheyn vnd durchleuchtiger wunnen Daß got vater sun vnd der geyst Dich yn geeyget haben E du weslicher arte
Dir selb wert gegenwarte Drügt u die kran Daß zepter vnd fürspange E stim noch hall erclange vnd zu voran hot in der
lib geprunnen zu dir got vater der dich heyst Sein werdi tochter frane Der heilig geist furware Der gleich vor ye werender
acht Dich mit dem mehelring vnd hefftlin eret Der sun aber zu ame Dich sonderlich an name Beicht dir das zwey Der
reynen jungfrau schaffte allso eyniger craffte Die persan drey Dochter deß vaterß clare gesponß deß geisteß hant gemacht
muter dem sun geheret O mensch hie prüff die wirde vnd mit waß hoer zirde Diß weibeß pilde vor aller ewikeyte Jn
gotlicher treyheyte Got durch sein mild hat wellen im bereyten zu eynen schacz besunderlich Die er so zeit fursehen
hat mit den höchsten gaben vnd so reilich erhaben E daß ir sel leib hercz gemüt fleisch peine vnd schöpfung groß vnd
deine hetten ir wel wesen noch ir auß preyten hat dise jungfraw svnderlich mit wunderlichem prehen Greschynnen vnd
geleuchtet Jm herczen der ganczen drifallt Ein clersteß spigelglaß yren ein schawen Dar in geconterfetet Entworffen
vnd plumetet Die gotheit gancz E aber diser spigel wart ein gotformigß sigel kuncklicher milld Deß pild dar ein sich
prechet wart frist noch zeyt gerechet O wie gar willd ferr vnd weitsweiffig iste menschlichem sin verporgen daß Seiten
werden wiederholt vnd so vnbegreifflichen wan in der laut merunge waß ein sülch ordenunge got vaterß macht Jn lib deß
geysteß gute Ewiger weisheyt flute Jm sun besacht zu werden zeyt vnd friste Darzu ein himlischer pallaß Jm wort gotß
creffticlichen wie eß waß an gesehen Jm koniglichen rot ewig wart alleß durch daß wort fiat beschlossen Ein keyserlicher
trane Gepawen wart so schane voll aller wun vnd uberclaren lichte Darin vergessen nichte Stern man vnd sun Gvnden zu
samen prehen vnd vnzall jungling der geschig was frey vnd vnverdrossen auß den der allerclerste uber die andern herste
vermeynet ye Deß ratteß han ein wissen Der dreyer ym beschlissen vnd waß doch nye Darzu worden bestimet hing an
sich ein geselschafft groß Der ding ynnen zu werden Beschlossen ym vorrate Darzu sein nit waß note Darvm must auff
was mit der herschafft ware verwurffen die all gare Jn dem aufflauff Der kling sam starck ergrimet Sie in ein kercker hart
verschloß Diff ym herczen der erden Beschuff ym andre kinde Die er nit allso hoch an saczt auch nit so vil sunder ein par
alleine Aber der vngeschlachte Der dort daß ungluk machte fing auch hie an macht sich die zwey verschulden pracht sie
auch zu vnhulden waß wart getan Sie musten auß geswinde boumen die stat welch yn geschaczt waß von dem konig reyne
Auch deß palastß sich massen Darauß der erst verstössen waßvum sein schant Ein new gesprech an finge wie man sech in
die dinge Do wart ermant Ein schar genant perfeten Sollten sich fleissig jn der sach üben vnd emsiclichen Die schriben
aneinander Concordirten allsander gancz uber ein wie der verstossen hallte hie drib zu vil gewallte wo nit gemein die drey
persan einß deten auß yn ein senten der die rach hie dempfen det ernstlichen Deß sich der sun an name Eynen poten
santen die drey zu irer ye erwellten keyserine Der vater mechticlichen Die sendung det ernstlichen Der heilig geyst Die
herberg zu bereytet Dem sun der nit lang peytet Er kam gereist fruchtig wart davitß same Jn keuscher schoß plüet sein
Referenzkorpus Frühneuhochdeutsch 1.0.1 (https://linguistics.rub.de/ref/) 4
F312: Meisterlieder Modernisierter Lesetext
zwey Gepflanzet vor anbeginne O mensch hie pruff waß millde Diß jungfrewliche pilde Durch die gepurt Deß starcken
kempferß mechtig von allem folck eintrechtig lob wirt berurt von erst sie worden iste Ein wore muter got deß hern vnd
er einß menschen sune Jr plod menschlich nature wart hoer gotheyt pure Ein obedach Ein sal vnd ein schlaffkamer Der
hell ein starcker hamer Darmit er prach Daß teufflisch yn geniste Ein trost profetischer begern Der lassen vnd auch
thune Waß nicht dan grosseß schreyen Waß nicht dan grosseß schreyen O her zu reiß die himel dein vnd schick unß
den der noch ist her zu senden ist auch wurden ein sturme Deß verfluchten hell wurme hat all sein macht vnter ir füß
gepettet zermischt vnd gancz zutrettet vnd hat vnß pracht fur daß vermaledeyen gotteß den woren segen seyn mit gnad
an allen enden wer sach fruchperer pflancze Dan die leiplich substancze irß suneß wart vereinet der gotheyte Darvm von
ewikeyte Die rein vnd zart über all englisch wunne Erhaben ist nach der drifallt wo mocht ye höerß werden Deß du nun
pist jungfrawe gancz himelischer awe Ein keyserin jn welcher angesichte noch Got daß clerest lichte ye hat geschin Darein
die gotlich sunne Erglest mit oberstem gewallt Jn himel vnd auff erden O cristgleubig persane Er hewt die schonst ob
aller schon vnd reichest der himlischen guter gare Sie hat freyheyt zu geben Daß vnersterblich leben Seyt ir sun crist
ye ewig nit versaget all gnad vnß von re taget jungfraw gib feist zu erwerben den lane vnd besczun der himel rein mit
aller heilgen schare hanß folcz Die lest zukunfft cristi wirt werden am ent der wellt nenlich zu den jungsten gericht Jn
offener gerechtikeyt vnd in verporgener erparemunge wie sein ersti zukunfft auff erden zu offenbarer parmherczikeyt waß
verpflicht vnd in ganczer verporgenheyt Seiner gerechtikeyt auß ordenunge allso daß in erster zukunfft yn wenig für wor
got vnd mensch erkenten wirt von ydeß menschen vemunfft Dort am gericht der recht richter genente Do van der profet
clerlich spricht all menschen seheen dar waß der sun gootz geret hat offenbar wan allz er erstlich kam allein vnd von der
meng deß folkes vmgeprufft Erkent yn dort die gancz gemein So er daß streng gerecht vrteil auß rüfft vnd wie er zu der
ersten pflicht von vil deß folkeß wart verspotet gar wirt er an dem jungsten gericht von yn beweint mit manchem heißen
zar Sich hat nit cristuß ym ab scheiden vnß geben zu der lecz die siben sacrament allso er in der widerker wirt subnerley
grausamer ding verpringen Jch mein so juden cristen beyden fisch vogel thir würm vnd die gancz weit wert verprent Do
hab wir auß der schriffte 1er wie sich das feür übet jn suben dingen von erst die guten eß purgirt Daß sie gancz rein für
daß gerichte kumen zum ander mol eß peingen wirt Die posen an all iren nucz vnd frumen zum driten eß die lufft auß
rewt Die dan die pösen geyst vnd der wellt sund vergifft hant allermeyst wan allß daß wasser der sintfluß Sich uber alle
perge hoch auß preyt allso daß feur die zeyt thun muß Do von johaneß clerlich hat geseyt Jch sach himel vnd erd venewt
Stet in appocalipsi wer eß weist zum firden mal wirt do betewt Daß aller grausamst daß ye wart erfreyst Er kam erstlich
auff erd alleine an groß herschafft der seynen vnd mit cleynen pracht So wirt er dort in lauter stim Der fier posaumen für
gerichti komen Mer hat er die sunder gemeyne alhie zu ym geruffen vnd gehapt in acht Dort weist er sie grauslich von
ym Daß sie zu gnad nymer werden genomyn am ersten kam er in demut zum lesten mit all himlischen here Jn grosser
majestat vnd hut Der huter er selb sein wirt ymer mere hie sweig er in groster gedult alls ein gedultigß lam Dort schreyt
er get in die ewigen flam Jr die nit die parmherezickeyt Den minsten auß den mein bewisen hapt an mir hapt ir dieselb
verseyt Deß wert ir hie von mir auch nit begapt her kam er daß er leyden wollt Dort erfrewt er die merterer allsant hie
leid er gancz an alle schuld Dort hant sein schuldiger die hochsten schant So alle dvnder schleg vnd pliczen waß ir ye
wart vnd werden piß der weit zu end wart nie erschröcklicherß gehort allß so die stim der fier horn werden sumen O ir
toten got wil besiezen Sein lest gericht secht daz ir euch alle dar went Do ist kein wider steung fort all menschen korper
mussen darzu kumen zum funfften wirt die stime gemein Daß sie die toten greber all auff trenet Darzu die felß vnd
herten stein auch yde sei iren korper erkennet vnd dar vm zu dem sechsten sie Ye dem wider zu neygt Dem sie erstlich
von got E was geeygt zum sübenden sie sunder fügt Jud cristen heyden ydes an ein schar Sie zu der lesten ladung rügt
Do hillfft kein appelaczen her noch dar forcht vnd schreck wart der gleichen ny von allen scharen waß sich do erzeigt all
poß vnd gut werden dan hy Jn yn selber mit grossem ernst gesweigt Do werden auch in lufft erscheinen alle zeichen deß
piten leydeß vnserß hern Daß kreucz scheint derer dan die sun Do spürt yder cristum sein richter seyne So man auch clar
an ym wirt spehen Die narben seiner wunten vnß do zu erclern wie von der seyten sein der prun Der syben sacrament
auß floß gemeine Do von her zachariaß spricht Dan seheen sie when sie haben derch stochen Secht hie kumpt jhesus zu
gericht Daß er an all sein feinden werd gerochen vnd kumpt in der grosten gewallt kunglicher majestat nemlichen ob
dem tal zu josaphat mit aller himelischen macht Der heiigen vnd der grossen engel schar O alle cristen icz betracht wie
erschröcklich vor ym sten werden gar Der sunder sum on auß gezallt vnd waß den sun gotz ye gelestert hat Die werden
grausamlich gestallt Die guten scheynen an all ubeltat Do werden alle augen sehen Die guten ihm{15} in seiner claren
gotheyt Die posen yn erkennen ploß nach der menscheyt mit grauslichen gsichte O secht die guten wirt man spehen Jm
lufft erschein mit aller zir vnd herlikeyt Do wirt der schnöden purd so groß Daß sie sten auff der erd sam angepichte vnd
cristuß wirt selb dhun die clag auch die verhorung vnd daß vrteil vellen Die pey siezer werden ich sag All heiligen vnd
waß cristns wirt erzellen werden all engel zcewgen sein vnd die gancz heilig schrifft vnd der menschen gewissen welch
fur trifft Erstlich legt er den posen tar wie yn gehungert vnd getürstet het Gefangen elend nacket war Gestorben vnd
im nymant hant reich det vnd spricht waß ir den minsten mein Nicht detet nach den aller cleinsten wifft yst mir auch
nit getan allein Darvm get hin enpfacht die ewig gifft Do werden all hellische geiste mit den verfluchten menschen in
abgrunt der hell Geworffen mit eim dunder schlag Einß worteß auß deß strengen richterß munde So die von dannen
sint gereyste Wwrden forchtsam die guten von dem ungefel Den got allßpald auch legt an dag Die vi parmherczikeyt vnd
dut yn kunde Die seynen minsten han getan Darvm sey ym sulch gutheyt selb gescheen Dan sieht er sie gancz freuntlich
Referenzkorpus Frühneuhochdeutsch 1.0.1 (https://linguistics.rub.de/ref/) 5
F312: Meisterlieder Modernisierter Lesetext
an vnd wirt mit den liplichsten worten iheen kumpt ir gebenedeyten mein Jn meyneß vater reich Daß von anfang der
wellt piß ewicleich Ewch ist zu grosßer freid bereyt kumpt vnd besiezt den wolust aller zir hie ist ewig frid vnd geleyt Erst
yn erkuckt hercz sel mut vnd begir So sie geyst vater vnd den sun Den spigel der drifallt an schawen gleich mensch deß
wellest petrachtung thun willt u enflihen dort der helle teich hanß folcz barwrer Eins tageß facht mich an wie ich sollt
anß spaciren gan auff eynen anger lobesan Darauff von plumen manch gespreng pia gel rot praun vnd weiß Jn ein ander
vergat mit fleyß Sam ein lust grunendz paradeiß plut eß allß durch ein ander reyn Ein enges pfat ich durch die aw hin
lencket mit pluenden dornen zu ringß vm verschrencket vnd vil rosen behencket Jr riehen daß waß manigfallt Deß angerß
an eim ort Jch auß eim herten felsen dort Ein lustprunen lawt rauschen hort zu dem mit sunderlichem lust Jch eylen det
zu hant mir wart kaum grosser er bekant Er klang auß eyner steynen want von not ich sein versuchen must Sein fal waß
in ein weyten mermelsteine Darin die fisch vm schussen groß vnd deine ob yn ein grosßer reyne Daran ein wuneclicher
wallt Jn dem manch fogel gufft Daß eß erclang piß in die lufft Einer über den andern rufft welcheß mein hercz so hoch
erfrewt Daß ich mich in daß graß Strecken began vnd uber maß Jn mir selber verwaczelt waß vnd an den sinnen halp zu
strewt Jn des die ru vnd auch des prunnen clingen mich zu eym sussen schlaff begunden zwingen mit sampt der fogel
singen Darvon mein sach sich anderß stallt wan ich zu schlaffen pflag piß daß die nacht vertreib den tag Der man sein
licht gab derch den hag gestimet waß der himel gar Der ich keinß wissend waß piß daß her rauschet durch daß graß
Ein starcker wint fast kallt vnd naß Schnell wuscht ich auff zu nehmen war waß mich so vrplupflingen het erweket vnd
mich so gechling auß meim schlaf erschrecket Jch sach genczlich bedecket Den himel mit stemen zu stunt vnd vor mir
ein figur Dovon erschrack mein gancz natur Der sweiß an all meim leib auß fur Gen perg gingen die hare mein Eß het
eins menschen art On cleid on har vnd auch an part Die hawt dem pein an lag so hart mich engstet ser der grausam
schein all mein gederm im korper sich um korten Jch seget mich mit kreuczen vnd mit worten vnd plickt zu allen orten
von stat ich mich nit wegen kind Erst mir all kraffi enging Eß zu besweren ich an fing wie eß mich nit an kam gering ye
doch ich wagen eß began Gepot ym pey der macht Ganczer drifallt daß eß mir sacht worun eß von mir wurd gefracht Eß
antwurt mir so heb pald an Jch sprach sag mir von ersten wer du seyste zum andern worun du dich mir beweiste zu lest
mich nit verzeyste mir keinen schaden gerst zu thund Behend sprach eß zu mir Ich pin kein mensch sei geist noch thir
hab weder leib leben noch zihir pin nit geschaffen noch gemacht Der red wundert mich groß Jch sprach wer ist dan dem
genoß Daß du so kal nacket vnd ploß Ein piltnuß von mir wirst geacht Er sprach ich pin ein plosliche figure an mir selb
nicht sunder durch gotlich kure jn deinen augen pure Ein plick betrubend deinen syn Durch waß vrsach dan ich yczvnd
alhie bekümer dich So merck du hast gar jnneclich got petten all die tage dein Daß dir vor deinem ent Drey tag dein
sterben werd erkent Deßhalben ich dir pin gesent Dir sulcheß dar zu pillden ein Darvm schick dich wan ich pin selbß
der tote zu dir geschickt ein worhafftiger pate bereit dein hercz zu gote nit pesserß ich dir kundend pin Do mir sulchß
wart bekant Einr amacht ich an mir enpfant wan so schnelliclich an gerant fachten fir mercklich sach mich an von erst
erschroklikeyt Daß mir so kurcz waß ab geseyt zum andern daß so vnbereyt Jch so gar eylendß solt dar van zum dritten
groß totsund die mich beswerten mir hercz gemut sel vnd vernunft versterten Daß drit mit waß geferten Daß fird daß
ich nit west wo hin Dan daß ich feyert nicht schnell fyl ich auff mein angesicht Die muter gotz ich mich verpflicht mit
grossem ernst ze ruffen an Daß sie durch die groß not Jrß sunß vnd durch sein plut so rot vnd seinen herben pitern tot
mich wolt iij jar noch leben lan mich yn ein heilgen orden zu begeben vnd nach aller strengheyt dar in zu leben all sund
zu pussen eben Daß pild mir antwurten begund Ste auff vnd kum dem nach Kein froer mensch ich nie gesach got ich
lobeß vnd er verjach Jn dem verswant dise figur pey dem peispil verstet welch mensch got stet an hangen det Daß yn got
entlich nit verlet mant yn durch manch selczame kur Darvm pey disem anger voller plumen So wirt deß menschen juget
fur genomen jn aller freid volkomen Yn rot jar menet tag noch stund Die dorn hecken an den vill weiß vnd roter rosen
sten vnd zu ringß vm den anger gen bedewt wie groß die freide sey vnd all gluckselikeyt Die deß menschen gemut erfreyt
lauffi mit bekimenuß vnd leyt Dar durch de men nit ist gancz frey wan allß die roß in dornen sich enthellte allso jugent
mit sorg in freyden eilte nymant ist auß gezelte Der ye gewissen tempfen kund Der prun bedewt die zeyt Die stet hin rint
in widerstreyt waß man singt saget oder schreyt Streycht sie doch ymer fur vnd fur Die fisch die hin vnd her Schissen
nach leng preit vnd der zwe wie mancherley geschlechte der Do selbst man peyeinander spur so wirt ir keinß geschant nit
um ein hare allso der dot die wellt hin raubet gar hat an nymant kein spare furst grof paur purger wer er sey Nun pey
des waldeß tran Darauff die fogel singen schan mit manchem lautreysigen than Sol wir nit anderß mercken hie Dan der
predger geschrey Gewissen vnd der tot die zwey vnd daß in sprechen mancherley welch funff in vnß feyerten ny Sunder
ermanen vnß teglichen tewre an die vnentlich himlisch freid gehewre aug an daß ewig fewre Darvor vnß got ewig mach
frey Nun lat vnß ruffen an maria die zart jungfraw fran Daß sie die drey gotlich persan mit jnerlicher pit vnd fle Erman
an vnserm ent Daß wir die heilgen sacrament Enpfahen auß deß pristerß hent So wir auß disem jamersee ab scheyden
allso daß wir onentleiche Dort komen in daß frane himelreich Sprecht amen all geleiche Daß vnß daß allen sant gedey
AMEN hanß golcz barwirer O armß elend in diser zeyt O dume welt sich war an leyt Dein rumen vnd dein schallen Ein
ider sech such vm vnd ruff Die welt allß ein amaß heuff vnd gleich eynem werff pallen Darzu einer reysenden vr vnd
eynem hauß daß prinet Nun möcht ir dencken waß figur hie diß mein red besinnet allz durch die E gemellten ding Eß
heist ein cluge abentewr wo ich eß zu verstentnuß pring Jm amaßhauhauffen ist kein ru zabeln vnd krabeln ymer zu allz
ir natur daß gibet pflegen mancherley kauffmanschafft kein mussikeyt yn libet Sie eyern hecken prutten ausß Nun höret
van dem pallen vnd ob der schon ein clein zeyt lauß muß er es wol bezallen So zwen drey fir yn werffen vm fint er doch
Referenzkorpus Frühneuhochdeutsch 1.0.1 (https://linguistics.rub.de/ref/) 6
F312: Meisterlieder Modernisierter Lesetext
ru an keyner stat piß auß ym hangt vil manig drun Ein reysend ur von glaß muß sein Darin manig santkotnelein Die mit
der stund hin reysen So man daß vnter keret auff meret am poden sich der hauff pis sie ir zeyt beweysen allso rast zeyt
vnd weil hin weicht Dag woch menet vnd jare allter vnd swech her wider streicht zu lest der dot nempt ware nun so dem
orglaß wirt ein stoß So ist dem schimpf der podem auß Jn eynen augenplicke ploß was furter nun mein red besint So
eym ein hauß vnwissent print vnd er deß wirt geware Sturm lewten plasen groß geschrey auff vnd ab lauffenß mancherley
mit dinsen her vnd dare Dieselbig mü den merenteil geschieht gancz vnbesunnen vnd E ein cleyne zeit hin eyl So ist daß
hawß verprunen vnd kumpt der hauß her in armut Die fier ding ich dem menschen gleich wo yn nit frist die gotlich hut
Darum du cristen mensch lob got vm die gatheyt so er dir hot bewisen all dein tage vnddanckperkeyt den lucifer warff
in daß wutend hellisch mer Do er nit pussen mage Deß gleichen sie adam vergifft Do yn der fraß verfuret When noch
daßselbig laster drifft Die stroff yn auch berüret O mensch danck got der gutheyt dein vnd secz im all dein sach hin heim
willt u hie imd dort selig sein AMEN hanß folcz barwirer Nun werden folgen die newn gesmeck in der E Jm verporgne
thun Einß ich gepeten warte Daß ich eym offenbarte Seyt daß fegfewr So herb vnd pitter were Den selen dort so swere
vnd vngeheur vnd ir so schnell vergessen von freund vnd kinden zu vor auß Die ir erbteil besiezen wie er doch mocht auff
erden sulchen sweren geferden krefftig vor sten Sollt ich durch got yn leren ob er sein sei möcht neren vor sulcher pen
Die dort so swer gemessen Den selen wirt ob er dem grauß hie möcht entgen mit wiczen Des ich ym antwurt gabe Ein
nücze frag hast u getan Der ich gancz willig dich will vnter rechten Wan in der weld gunst nymer Jn dem irdischen zimer
menschlich geschlecht nicht höcher kunst begreiffet wem hie wor puß entschleisset Der muß zu recht Jm fegfeür legen
abe Piß folleclich wirt noch getan waß ym got zu tut pflichten hor was die schrifft dir sage O mensch all dein leptage
nicht anders thu Dan sicher lernen sterben Thu nach sechß dingen werben Der du dar zu mit nicht wol kanst enperen
Daß erst daß du dich zihest ab von alln zeitlichen dingen vnd mit all dein begeren Dich inerlich tust keren zum vaterland
allz himlisch yngesinde zu flehen nit erwinde Dir thun peystant wor mekeyt zu meren Jn worer fruchperlicher lob alleß
daß zu verpringen Der welt sterbest in gotte Darmit allß yngesinde dort Sich freyen dein nach tot dich zu beleyten Jn die
ewige wune Do der dar lauter prune Der gotheyt reych ymer on end dich trencke Sich in dein sel gancz sencke mit freid
der gleich or aug noch hercz nie hote begriffen noch begreiffet vort noch mag kein danck auß reyten Zum andern merck
gar eben Daß du pey deinem leben vm all gutheyt So du ye hie verprachtest Dir keinen lon zu achtest Jn ewikeyt Daß
die geistlich hofarte Dir nit dein gutheit gar vermicht Darvor mit fleiß dich hüte Sunder in wor demute Jn daß vergossen
plute gottes jhesu vnd in sein pitterß leiden Solt u dein hoffnung reiden Starck ymer zu wan darin ligt versparte vnser
genczliche zuversicht Darein secz dein gemüte vnd schacz deinthalb vntüchtig alle gutheit durch dich verpracht Doch nit
allso daß du in zweifei fallest Sunder in deiner achte magdalenan betrachte vnd wie petruß Jn hoffnung gnad erwarbe
Der schacher frolich starbe mit ringer puß paulus leben wart früchtig Sich mensch der fierer gnad betracht yn got du
ewig schallest Zum dritten weil du swachest Dich in dir selber machest mit ganczen fleiß Ein lebendß opfer freye Dem
sun der magt mareye E dodeß eyß Dein sel vom korper kere wan jhesuß lebendig vnd tot fur dich ein opfer warte Denck
E du nach deim willen Tausent jaren mochst zillen zu leben hie wolst u in eim momente E kysen hie dein ente wo durch
vnd wie Es got zu lob vnd ere von dir gefil allso dich got Ergib auff dein hinfarte hie die lerrer vermeynen het ein mensch
aller wellt poßheyt begangen doch wan er sich so ergibet Got auß wor lib vnd gunste Daß deß fegfewreß prunste noch
eynig we Sein sel nuner versuche O mensch hie deß geruche Schrey pit vnd fle Daß du mit Got vneynen Dich mügest hie
in jnekeyt Die dir dort ewig libet Zum firden merck dar peye Daß nicht dein rew hie seye vm pein der hell Noch vm daß
fegfewr wisse Sunder jn dir beschlisse allß vngefell noch tot kein forcht dir gebe Sunder die lauter lob zu got Geb dir ein
wor getrawen vnd sey dein rew alleine vm all dein sund gemeyne Darum daß sie allein got wider woren Sulcher rew solt u
foren ob du willt hy rechtfertig sein im leben vnd dort vermeiden ewig not Sunder gen himel pawen O got wie small vnd
cleine ist yczvnd der sterbenden zal Die sich allso allein in got verpflichten wo nit in jungen jaren Der mensch der ding
dut foren ye doch du got hast auch wol manchen groben Jm allter dich thu loben vnd vor seym tot gemacht von sunden
reyne Dardurch all pein ym dort wart smal wart sich gen himel richten Zum funfften solt u ziren Dein geschefft ordiniren
Genczlich yn got Ob dir vor grawen schewcze So fleuch vnter daß kreucze Sich an den tot Den cristuß fur dich leyte
Owol ein sichre stat vnd frey Du dar pey magst gehaben vm fach des creuczeß stame Darpey finst u die amme goteß jhesu
vnd den ewangelisten wie kanst u dich paß fristen vor der unru wan die furpiter peyde Sint deiner selen hochst erczney
Jn nöten dfch zu laben flö in die offen seyten jhesu cristi die sele dein fur alle anfechtung der feind gemeyne fursecz dir
willeclichen zu sterben gancz frolichen So wirt dein smercz geleichtert durch den willen loß dich auch nit befillen gib dar
dein hercz willig an wider streyten auff erd mag dir nit nuczerß sein So weicht ab der vnreyne Zum sechsten laß nicht
rauben Dich von dem cristen glauben wan jn der not Deß lesten krachß vnd smercze So prechen sol dein hercze vnd nun
der dot all dein gelid gefangen Ersterbet vnd gerecket hot piß zu der sel ab scheiden So lest der frint mit nichte Dein
sel er starck an fichte mit vngetult Jndeß glaubeß achteln mit zweifel dich vermicheln wer do verschult nit deschlich tut
hangen Dem reisten glauben an wie test Der mensch darjn wirt swachen Dan weicht all götlich gnade vnd groß verdin
cristi deß hern vnd nympt furgang deß feindeß list vnd machte O tiff vnd grvndloß gute jhesu criste behute vnß selber du
Jn dem lesten abschite laß aller heilgen pitte vnß schaffen ru geuß über vnß das pade Deinß kospern tewren plut verrem
So pleib wir vngesmachte hanß folcz Das a b c jm v 1porgent thon Jch hab gehöret offt vnd vil von meystergsang wunder
vnd vnd not Daß man eß lopt für alle spil So man pey dem gemein folk hat vnd zwar eß mag etwaß dran hört wodurch
wor kunstiger Solich gesang wirt componirt Durch schon geplumpt lipliche wort vnd von eim meyster der die zirt auß
Referenzkorpus Frühneuhochdeutsch 1.0.1 (https://linguistics.rub.de/ref/) 7
F312: Meisterlieder Modernisierter Lesetext
worer schrifft vor nem den horet auch vil sunst het gehort darpey Dar durch offenbar wer Sein kunst vnd durch lang
zeyt bewert allß mugelein vnd Frawenlob munch von salczpurg vnd etlich mer Doch wenig die sülch wore gob pey vnß
geäbet hon pißher Dan eyner der vermert Gewesen ist pey meiner frist kuncz zorn genant Der noch bekant ppey den von
nümperg ist vnd kuncz schneider die richter peid über gemein leyische art Doch mit manchem gezwungen sin ob yn ein
pader paß gelart zu lanßhut ich berichtet pin Der auch der schrifft nit spart hie pey du hoch climender merck bewar dich
vor dem swindel wol Dein hirn mit guten würczen sterck auff daß dein haupt nit kumerß thol Dir durch den fall gesige
an vnd werdest zu gespöt wan faren in ein engeß hol Etlicher dafftem tiff vnd weit Jnwendig irrer locher vol Do licht
sich nymer in begeit Er muß sein ein geherczig man Daß yn die forcht nit nöt Oder an eynem felsen strauch ob er nit
an gehencket ist vnd auff eim sichern knobel siez wer auff eim glatten eyse wist an scharff fußeysen lauff der wicz Er sich
gar wol geprauch hie pey merkley Der daß gespey Der libkosung vnd spotterß zung ym so lest pringen pey Daß er vm
gellt oder um lob Sich so erschöpfft in der gotheyt vnd sich worlich betuncken let kein hö würd me so auß gepreyt Noch
tiff allz er die hab bestet O ley piß nit so grob Gedenck das aller lerer mut zu vor auß in der heilgen schrifft Sagen ir sel
mer machen wunt Dan mit eym argen tod vergifft So sie an facht sulch romerey Got zu ergrunden weln Das deinthalben
doch wer daß minst Sünckest u eynig in die tiff merk zuhörer waß du beginst wo nymant auß der sorg dir riff seit u mit
hochster fantasey Daß minst nit künst erzeln Dan waß dein torechtß geuden tut Jn dingen der du gar nit weist vnd gener
schrifft nie überlaß Den dein berumung dar zu reist mich teücht eß zum euch allen paß Der ding wurd gar gerat Dar vm
so such Daß le 11sch puch Dicht schlechti ding leicht vnd gering nicht allz die farb im tuch Ein plinter schacz sunder
sich an Daß sulch furwicz vermessen heyt an den zuhorern gar nicht pawt wie vil man yn dar von vor seyt Dan so eß
ye verwomer lawt ye minder sieß verstan Darvm du tichter wer du seyst zu vor auß kein latein verstest ye mer auff hoer
steyg du leist So fester du dich duncken lest Eß sey ein gab vom heiling geist So eß on zweifei ist Ein gancz gespenstisch
anfechtung Darmit der geist der hoffart plagt Darvm du seyst allt oder jung Rüff an die keusch demutig magt marian die
du hillfflich weist der güt auch nit geprist Deß nie gnugsam gedichtet wart vnd nuner ewiclichen wirt von ir vnd irem
sun jhesu wie die sich haben vm gedirt Aufff erd mit so grozer vnru vnd vnß eramt so hart Sich mensch hie dicht vnd
feier nicht meid all ho fünd vnd tiflf abgründ hör waß sant paulus spricht hetestu ein englische zung zu reden tichten
vnd erzeln all himelische heimlikeyt Die kunst würden dir alle fein wo nicht dein hercz wor liebe dreyt on hochfertig
meinung an dis gedieht pringt worlich mich Ein timier mit eim parat haw Der über ser hochferticlich appocalipsim so
genaw Durch gründen meint über die moß mer dan johaneß sach Deßhalb gepeut er im ein zeyt nach zu lossen er gründ
zutiff Ein weil er ym vil mer zu geit Dan ye johanneß geist durch liff O herre got waß narret groß herczlicheß leitß vnd
ach Du tumer tichter dir zeuchst zu lernst u daß a b c vor paß Ticktest ein tanczlidlein darfur Daß denoch do in dir
kaum waß Do du fur namst die hoen kär hest u gehapt dein ru Sag spurstn nicht waß clerlich spricht Der adelar Do
selbst für war Do er lauter vergicht Wer hie von meynen worten dut Oder zu gipt der ist verdampt hie all schrifftweis vnd
hochgelert übererschröcklich allesampt forchten daß do icht werd verkert Darvm ley piß behut hanß folcz Die güldin
gloß jm vnbekanten thon Daß erst par Ich grober schlechter thore wart einß gefrogt hie vore von eynem man Der sich
taucht hoch geerte vnd sprach manch tiff gelerte gipt zu verstan when got verdampt wil haben Daß müg gancz vntersten
nymant Noch auch dieselb persane Die sulcheß an thu treffen ob sie vnß dar mit essen Oder ob eß worlichen also seye
want meyner wicz nit peye Daß ich auß meß mich in ichten zu laben weiß nimant der mir thu pey stant vnd mich leyt
auff ein pane Dar in ich werd getroste vor zweifei daß ich nit sey der Den got allso ewiclich wel verdamen wan ich sorg
der verloren auch einer sein erkoren wie wol ich when von got haben mein willen himlischer freid zu zillen oder der pen
Darin man ewig röste O guter freund nun gip mir 1er weß roteß ich sol ramen Seyt all theologisten her in so kaum
sich fristen wie der sentencz gancz dar sey zu entscheiden O wo wird ich dan weiden mein conciencz auff erden trost zu
finden Eyner so sweren question Die all vernufft ab treybet Jch sprach ein guter troste wart dir hie zu genoste Erstlich
verste Seit rhesuß sprach der gute when hie deß tauffeß flute Dut waschen E wirt dar noch nit erwinden Die werck mit
sampt dem glauben han Die man der gloß zu schreibet Daß derselb selig werde Seyt wir han ware zeugniß deß weßhalb
bekumerst u dich dan so harte pruffst dich doch erst begossen vnd mit der tauff beflossen Jn der genad gotteß für die
erbsünde furbaß du weyter gründe nach dem selpad ob du habest beswerde Jm glauben pald so pesser eß E zweifeljn dir
pleibet Daß zweyfel werd gesparte Jm andern teil du schire Jn dir selb arguwire vnd denok ym no E ein zeitlich pawmane
Ein werck hie hebet ane Jch secz allso von mancherley gesteine ist sein meinung ein tempel reich zu pawen dem nicht
gleichet Jcz ist ym gegenwarte Deß ganczen tempelß arte vnd hat in ym schickung deß paweß gare mit sampt dem grund
nim ware noch mer vernym Nicht ist so groß noch cleine Jn ym hat er eß fölecleich gancz nach der maß geeichet Er weiß
auch außpüntlichen wo yder stein hin wirt vergat vrteilt yn darnach seinem wol gefallen also hot er versehen all ding E
sie gescheen mit der merckung Etlich zu vngesichte Ein teil gancz an daß lichte Jn die zirung Seczt er fürsichticlichen
Deß er allß ein vor wissen hot vnd auß den dyngen allen Du jnerlich an schawe Den ubergrossen pawe hymelß vnd erd
wie got ein yden steine Jch mein all sei gemeine vrteilt noch werd gen himel oder helle wan er den paw genczlich vnd
gar vor ewig in ym hatte war yder stein gepüret ist ym nit ein gefüret zufelliclich neur mit ewigem wissen hie mit thu
ich beschlissen offenberlich ob man icht pillich zelle ym yde sei besunderpar mit vrteil hab bestate zu der ewigen peine
oder zu der ewigen freid Seyt er all ding allß einen cleynen palle besohleust in seiner hende Sicht anfang mit vnd ende
Gancz gegenwart allß von ewig versehen Sam iczunt schon gescheen hie prüf die art Der vorwissenheyt seine wie doch
die freid oder daß leyt stet in des menschen wale Diser gut erber mane facht mich erst fester ane Saget von not Spür ich
Referenzkorpus Frühneuhochdeutsch 1.0.1 (https://linguistics.rub.de/ref/) 8
F312: Meisterlieder Modernisierter Lesetext
erst offenbare auß deiner red fürware Daß mich icz got gereid verdamet hate oder behallten wie ym ist Der keinß ist zu
für komen weiß er mich nun verdamet So dan die weit allsamet plut weint für mich waß möcht mich armen wellffen
Daß alleß sant gehellffen Jo ewiclich precht mir daß mer zu gute Daß mir plick zeit noch jareß frist leyb noch sel het
gezumen Darvm ich auß vernunffte Got schuldig spür an allen seln So ymer ewiclich verdamet seyne Jch werd dan der
geschichte noch anderß vnterichte Darvm ich ger zu vnter wisen werden mit jnnigen begerden vnd ymer mer Jn meinß
lebeß zukunffte mir eß zu grossen freyden zeln ob ich enging der peyne Jch sprach so hör noch mere Du pist doch selber
dere Durch den dich got ycz selig hat gemachte oder zu pein geachte Sejt daß er hot Dir freyen willen geben zu neigen
deen wo du wilt hin zu keim du zwungen piste Seyt u nun machst erkisen Sein gnad oder verlisen wie tarst dan du Den
schöpfer dein beschulden ob du komest zu hulden oder vnrü Dan wie du riehst dein leben zu dem verlust oder gewin
allso hat erß geweste Jm get dran zu noch abe Deß gleichen dir darvon so hor Ein peispel noch darmit so wil ich enden
Eynn sun ein kauffman hette auß senden er yn tete Jn fremde lant zeigt im der strassen dreye Die erst gancz sicher freye
Do ym bekant würden die grösten gabe Die er auch numer mer verlür Ewig auß seinen henden aber die ander pane ob er
dieselb ging ane vnd nit ab lent wurd er worlich gefangen vnd in vd jaren langen kaum ab gewent Durch groß pit fle vnd
trawren Schenck gab vnd miet der freunde sein E daß er kem zu hulden Ob er die drit pan drete leyb gut vnd waß er hette
verloren wer kem numer mer zu lichte Darfür enhülff gancz nichte pey diser 1er Det er sich nit beschawren vnd dret den
weg zu aller pein when wolst u drin beschulden Der gut man sprach wor liehen Schuldig weer an ym selb der sun wie
wol der vatter end vnd anfag weste Nun stet mein hercz zu friden wan erst pin ich beschiden vnd pruff von not war auflf
ich pin geflissen Sollt got daß end nit wissen weer er nit got lob sey dir ewiclichen Der vnterweisung dein wan nun Secz
ich mein hercz zu reste hanß Folcz barwier vnser frawen himelfart jm vnbekanten thon O frewt ewch alle tröne wan die
durch lewchtig schöne ob aller wun hymlischer art vnd zirde hot hewt in hochster wirde weit für die sun Den man vnd
alle sterne Geleuchtet vnd geschinen dar Daß von ewigen zeyten kein lawter creature Jn schrifft natur figure von ewikeyt
Jm gotlichen fursehen vnd ye werendem prehen nie angeleyt wart durch daß ymer werne Sulch freyheyt allß besunderbar
Die schön welch ye an neyten alle verstössen fursten Jch mein do das keusch meytlich pild hat alle macht piß in die tiff
getrettet Der hellischen ynwaner Jr paner junckfreiliches zepter vnd kran hant hewt all kör durch reyste jn wvndrung aller
geyste Jch mein die fran nach der so lang det tursten Die himlisch samnung durch ir milld welch sie in frewden settet
Die ist hewt auff genomen vnd ir engegen komen Die mercklich schar Der kör vnd jerarcheye vatter sun geist die dreye
Ein weslich gar vnd alls himlische here hot gefrolokt vnd jubilirt Jn ir kungin zukunffte welch so gar inflamirte vnd in ir
schön verwirte woren so gancz mit großlichem verwvndern öber mittel vnd vndern vor sulchem glancz allz maria ir kere
auff nam so durch clarifficirt gen der himlischen zunffte hie hant die kor gesprochen Der ersten jerarchey gemein wer ist
doch die welch allso frü auff steyget herauß der wustenunge mit solcher frolockunge vm geben hie vnd oberster presente
hie gibet zu verstente got vater wie Sie sey die vnzuprochen vnd keusch irem liphaber rein Sich ewig hat gezweiget Die
ander jerarcheye Der mitteln köre freye Do die kungin Den zu begunde neben hant die groß schon gesehen namen zu
sin Daß wvndersam groß schallen vnd mangfeltigen susßen than Jn ir freyen auffarte vnd fragten all gemeyne ey wer ist
doch die reine welch allso fru Sich durch die kore swinget zu gleicher weiß auff tringet Jn worer glu Der morgenröt ob
allen grezirden die ye hercz besan noch kunst nie offenbarte So recht schon allß der mone gancz außerwellt allz die dar
sun Erschroklich allß ein wol gezirt herspicze Den hat in der gotheyte Der sun geben bescheyte Sie ist eynig Der wol
verschlossen garte vnd auch verpetschafft harte klar prun ewig vnd die eng pfort do vone Sagt wer nach unß die höchste
wun icht pillicher pesicze Nun hört andechticlichen wie gar besunderlichen Die keyserin kungin furstin vnd frawe Jn
höchster himelawe Clar hat durch schin Die oberst jerarcheye welch derselben gancz englisch zunfft auch hant gefraget
clare wer ist die fru auff steyget Recht allß ein gert gezweiget Jn vollem ruch mirr vnd weiracheß drehen zu den wirt
liplich jheen clar disen spruch Der heilig geist die freye hab ich gesucht vnd ir zukunfft mir auß erwelet gare Zu eyner
liphabrine gespons praut vnd gemael mir Secht allso ist die kunegin der eren über all kor erhaben vnd mit den hochsten
gaben on ent gefreyt mit ewigem gewallde nechst gotUcher drifallde gepenedeyt vor ewigem beginne gotlicher fürsehung
welch zir Sich ewiclich dort meren O keyserin der tröne küngin ob aller schone furstin der reich aller ober vnd vndern
vor dir dut got nicht sundemrn gewallticleich herschest u waß do iste Jm himel erd vnd in der hell mit verguntern
gewald Nach got gancz zu regiren Dir thunt sich presentiren all englisch geist mit ewigem vordinste wan du all gnad
yn zinste nicht wirt erfreyst waß hie auff erden riste vnd dir claget sein vngefell Du hillffest schnell vnd palde O muter
gotß jungfrawe gip trost hilff stewr pit vnd auch fle Den sune dein auff erd unß zu begnaden mit der woren vnschuld
auff daß wir fraw dein hulde Ewiclich dort haben mit allen heilgen vnd wo wir unß vermeilgen welst u sein fort Die vnß
lost von der trawe auff daß wir dem ewigen we Entgen vnd allem schaden AMEN hanß folcz Im uvbekanten thon O
maria fur sehen Jm ewigen erprehen vberzirlich erleucht vnd dar geprunnen vor gestim man vnd sunen furtrechticlich
Ein keuscher tabemackel E himel engel mensch vnd sel fewr wasßer lufft vnd wage von got wurden gesachet noch icht
sichtig gemachet leyplicher ding auch E icht wart begriffen von hö preyt leng noch tiffen keins ye an fing pranst u lucem
vnd fackel klar vor dem kung emanuel E ye scheyn nacht noch tage vor allem anbeginne Ein außerwelte am so zart
got vatterß wort von ye vnd ye verpflichte Die auch der heilig geyste Ein keusch war muter heyste mittler persan gots
sunß welch die drifalde yn einliczem gewalde von ye sach an Ein wor geperrerinne zu sein gotteß in menschen art Der
allen krigk hie schlichte O wie gar tiff geeychte vnd nit zu schaczen leichte ist der beschit worun got vater millde von ir
menschlicheß pilde wollt nemen nit hor mensch ob duß nit weiste Solt got vater sun worden sein So wer in der drifalle
Referenzkorpus Frühneuhochdeutsch 1.0.1 (https://linguistics.rub.de/ref/) 9
F312: Meisterlieder Modernisierter Lesetext
vater vnd sun der eyne vnd doch zwen sun gemeyne vnd het man nicht leichtlich kunnen verstaue vnter schit der persane
Jn sulcher pflicht wer es auch ob dem geyste Die menscheyt wer gepflanczet eyn Deß der gotlich gewalde Diß zu sachet
gotß sune Den der vater ewig gepirt Deß menschen sun auch hie im zeyt sollt werden vnd daß hat auch clerlichen lucifer
sichticlichen auß eygenschafft Erkent sam in figure wie zwu vngleich nature Durch gotlich krafft wurden vereynet nune
welcheß jn jm yn so verirt vnd gab sich zu geferden Meint freflich nemen ane gleich got gotlioh persane vnd wart allso
petrogen durch hoffarte we der leydigen orte Deß er her nho Sich an dem adam rache forcht zu besiezen yn sein stat So
er verloren hette Besorget wie er were Dem zu würd sten sulch ere Daß von seym sam Ein creatur gancz millde Geeynt
gotlichem pillde hie würd vnd nam Im darauB ein vrsache Daß er yn an gefeindet hat Durch sein verfluchte rete Die
versünung an stunde funfftausent jar e mensch vnd got allso in ein persan wurden vereynet Nun ist aber ein frage worun
got adamß plage ab legen det vnd nit luciferß fale Diß vnterschidlich wale alhie verstet lucifer waß icz kunde all freid vnd
auff daß hochst begnat Darvm so er vermeynet Dem hochsten gleich zu komen hot ym für war gezomen Die niderst stat
jn dem abgrunt der hellen auch all sein mit gesellen zum andern hat got einß molß die geist alle geschaffen lauter engel
clar on merung noch gepurte vnd hatten freyen willen von stunden an zu zillen auff oder ab zu poß oder zu gute Deßhalb
sein ubermute Daß vrteyl gab zu nemen schnell den fale mit all seyner vergunten schar wie oben ist berurte aber adam
alleine vnd Eva prachen daß gepot vnd nicht ir sam Darzu der schlangen schmeichen Sie listiclich betroge vnd neydisoh
yn vorloge vnd hatten dan Dort noch kein freid besessen wie wol deß obseß essen pracht jn den pann gancz alleß folck
gemeine Deßhalb ein mensch ist worden got Den feint zu uber reichen allß nun von ye versehen Die zeyt her zu gund
neben Daß got daß pilld vor ewigen an schawen Jch mein der rein jungfrawen Jn diß gefilld vnß schickt daß new groß
wunder Durch die daß heil neben began jn irrer muter leibe anna die ir wart swanger Jn der plüet der anger voll aller
selld vnd wart von ir geporen Die zu muter erkoren waß vor der weld hie in einß plickeß zunder Dem konig aller kunig
fran Dovon die gluckeß scheibe Nehet sellczamer arte wan der do alle ding beschuff wollt zeytlich hie von new geschopfet
werden vnd der all ding auß nichte formirt wollt selb auß ichte werden etwaß Daß er ny waß gewesen hat ym dar zu
erlesen Ein irdisch faß Der doch nie greifflich warte von keym elementischen ruff wer bort grossere auff erden Dan der so
mechtig grosse jn einer engen schosse Durch sein demut hie so genidert iste Ein muter jm erkiste Der fleisch vnd plut
yn zeytlich sollt vm kleyden vor dem doch ye erscheinen ploß was die himel vmschlewsset Jch mein den konig weyse Der
millticlich mit speyse all ding versieht wollt hie auff diser erden hungrig vnd turstig werden vnd waß er spricht muß jud
crist vnd der heyden Jm punckt on alle zal vnd maß verpringen vngeewsßet hat sich doch selb im zeyte hie geben in die
groß gefer Eim weibeß pild wellen gehorsam seyne Der sun er leyplich warte Sye vor sein tochter zarte vnd meystert den
mit jungfrewlichen henden Der sich an keynen enden gipt zu versten wan sein macht reicht so weyte Daß er aug munt
hercz numermer prüfft nach dem minsten scheyne wie aber nun die maget von der all gnad vnß daget jn der crist nacht
Den konig aller eren keuschlichen det geperen mensch hie betracht allß sie rechtsam entnucket jn tyffester ymaginancz
beschawlichen km geiste von herczen jubiliret jn ir selb contempliret auff ir gepern mit welcher freid vnd wune Sie die
wor ewig sunne wart kniend ern jn dem sie vnverrucket got mensch geist sel ein kind hin glancz weynend vor ir erfreiste
O mit waß wun vnd freyde Daß keüsch rein jungfreyliche hercz Durch grundet waß in prunst flamender hicze Jnerster
lib vnd luste Schmückend zu jrer pruste Daß kindlin klein uber die moß frewntlichen vnd sogar hercziclichen O mensch
bewein Die kellt vnd daß swach kleyde Die zartheyt vnd kintlichen smercz Deß schopferß hast u wicze hanß folcz barbirer
Zügweis O quicumque vult sallvuß esse ante omnia opuß est ut teneat veram catholicam fidem on welchen ye nymant
mag selig werden Do von du gruntlichen auß presse Daß du keinerley jrrung hie nit gebest stat Sunder seist vnermeiligt
rein on zweifei sunst gipst u dich zu geferden Catholica autem fideß est ut vnun deum in trinitate wir glauben suln on
widerseß vnd drifeltig eyn nach cristlichen rate Denselben sullen eren wir nicht forschen in persan noch scheiden daß
wesen der gotheyt fran Eyn die persan deß vaterß ist Ein ander so ist die persan deß sunß vnd ein andre deß geysteß
wist vater sun geist ein got der glaub sey vnß Ein gotheyt ein gleich wird vnd zir vnd ein ewige herschafft zu voran wan
allß den vater so auch ir Den sun deßgleich den geist wellet verstan Vn beschaffen der vater iste vnbeschaffen der sun
vnbeschaffen der geist all drey sie auch vnmesßlich sint auch sint ewig got vater sun die dreye Nun drey vnbeschaffen nit
wiste Drey vnmesßlich noch drey ewig werden erfreist Sunder all drey persan ich fint beschaffenheyt vnd messlichkeyt
sein freye auch nit drey ewig sunder ein vnd wie wol daß der vater ist allmechtig Der sun ye allmechtig erschein allmacht
deß geistes gancz mit yn eintrechtig wurden doch drey almechtig ny Nur ein allmechtiger Deßgleich der vater got ist
vnd ein her Ein got ein her ist auch der sun Ein her ein got der heilig geist in gleich ye doch zimpt numer mer zu thun
Drey got zu sprechen numer ewicleich wan allz die cristlich 1er pewt hie yde persan zu nennen ymer mer Got vnd herren
verpewt auch die Drey got vnd herren sprechen mit gefer Got vater ist von nymant gare weder gemacht geporen noch
beschaffen nicht Der sun geschaffen noch gemacht Sunder von got vater geporen ymer Not halb vom geist sey offenbare
Geporen noch geschaffen auch nit ist von icht machung wirt ym nit zu gesacht Sunder sein außgeistung endet sich nyner
Ewig vom vater vnd vom sun Deßhalb ein vater ein sun vnd ein geiste nicht drey veter sün geist zimpt nun Zu sprechen
noch wirt nymer mer erfreist vnd in diser drifaltikeyt vorderß noch hinterß ist auch minderß oder mererß nit daß wist
Sunder die drey benent persan Jn yn selber ewig vnd eben gleich So daß jn allem thun vnd lan drey einikeyt ein dreiheit
sint worlich Die wir eren on vnterscheit fur einen got sullen on endeß frist wer im nun selikeyt zu reit Such in dem
glauben kein außweg noch list Mer ist not zu ewigem leben Daß die enpfengnuß goteß sunß jhesu cristi Trewlich gelaupt
werd vnd genczlich welcher ist daß wir lauterlich verjehen Der wore sun gotteß sey geben Durch die einfleischung in den
Referenzkorpus Frühneuhochdeutsch 1.0.1 (https://linguistics.rub.de/ref/) 10
F312: Meisterlieder Modernisierter Lesetext
leib marien hye wor got vnd mensch volkomecleich Darzu die jungfraw ewig waß fursehen Got auß veterlicher substancz
vnd vor der wellt ewig auß jm geporen Ein mensch in worer keuscheit gancz auß marian in dise wellt erkoren volkomner
mensch volkomner got von vernüfftiger sel vnd einß menschlichen leichnamß her in wel ym daß zu sein daß er do ist
gleich dem vater nach der gotlichen zyr minder nach seiner menscheyt wist vnd wie er got vndd mensch sey ist doch
ir nit zwen sunder ein crist von not darvm kein wandelung jm nit zu zel auß der gotheit in menschlich wot das dein
hofnung jm glauben nit sey fel In der flamweyß Ein elich folckich einß erkant kein größer trew ich nie befant Dan von
den zweien lewten Der such sie über ein gancz worn allß ich in allen meinen jarn von zweien mocht betewten Eß wer za
tisch oder ein pet oder weß sie sunst pflagen Jr keinß dem andern wider ret Do waß kein weiter frayen Deß gleich mit
schlaffen trincken oder eßsen So kunt ir keinß vergeßsen Deß andern spat noch fru Einßmalß kam eß darzu Der man
in einer kranckheit starb Daß nit die fraw vor leid verdarb Daß waß ein grosseß wunder Sie wand ir hend vnd raufft ir
har vnd trang sich stetige vm die bar Zu reiß all yren plunder nun hatten sie ein firteilmeil zu jrer rechten pfarre Daß
folck beßtellet sie mit eyl zu haben cleine harre Die leich behend hin zu dem grab beleiten Eß wer kein lenger peyten
man trug die par hin dan vill folkß darmit wart gan Sie kamen zu eim paum vil noch pey yrn waß yn zu ruoen goth Daß
weib vil lawt wart schreien ach liben lewt nun get furbaß wan allß mein erster man tot waß Die trager do her peyen auch
kamen unter disen paum Saczten die par hic nider erwacht er sam auß einen traum vnd kam zum leben wider Darvm
so wellt pey leib hie rüen nichte Jch hat heint ein gesichte wye er zu himel wer beraupt yn nit der eer villeicht er wider
lebend wurd wer weiß wie ym die dodeß pürd zum andern mol gerlte losset sein sel do ir ist wol ob ich auff erd pleib
kumets yol vnd mich noch lenger nyte Trupsal vnd smerz wil ich allein on yn liber gedullden Jch schick ewch einen
eymer wein wellet mein werten hulden vnd yn an ruo piß auff den kirchoff tragen Sie wurden eyln vnd jagen piß man yn
pracht zum grab Den wein sie gerne gab vnd e sie wider heim kam gar Schlug sie eß schnell eim andern dar het hochzeit
jn acht tagen auff daß sie ireß leidß vergeß Daß sie vm yn so tiff beseß vnd müst noch lenger clagen Daß oeisset mecht
jr jungen gseln hie von der weiber liste Sie wein vnd lachen wan sie wein Deß yn nümer gepriste wan sie hant kurczen
mit vnd lange cleider Daß clagt vil mancher leider Eß sint nit newe mer Spricht hanß folcz barwirer Jm vnbekanten
thon O Maria kunginne welche vor anbeginne vnd vor der wellt warest do du icz piste E ye wart zeyt noch faste vnd E
gemallt Daß wort fiat ye warte für wor nechst gotlicher trifallt Got vater sun vnd geiste Engegen dar on tawgen jn den
gotlichen owgen vnd auß erkoren Dochter vor ewikeyte jn gotlicher dreyheyte Got vaterß warn muter deß suneß zarte
Gesponß deß geisteß auß gewalt Der in dich kam gereyste Welch herberg war beßchlagen Dem sim durch deß vaterß wor
gunst vor aller zeyt vnd E du würd geporen 0 waß hoer presente Do anfang mitt vnd ente Doch on anfang frey mit deß
mittelß willen Dem ende solte zillen On abegang vnd vor ewigen tagen E art natur wog moß noch kunst wurden sulst
heyleß foren vnd dein geben sein pilde Der dich on pild enthilde on wissent dein Jn ewiger vorhute E dein sam fleisch
noch plute weiß form noch schein Sel geist noch menschlich pflancze noch zeytlich wiesheit dich besan zu muter warest
versehen vor adamß erschaffunge vnd ye perfeten zunge weissaget dich oder kein patriarche Do wert u keuscher sarche
yczunt clerlich Der menschlichen substancze Gotß sunß vnd seiner gotheyt fran zu müter vor verheen O welch vernunfft
kan künden Wie der vor aller zeyt geporn von vngeparenen geporen solt werden vnd solt von dir enphoen Daß dir von ym
det nohen vnd du on yn numer hest mügen haben o sulche hoc gaben vernufft noch sin keinß engelß mocht ergrunden
nicht schaczen spuren oder forn wie hie auff diser erden Sich der neigen vnd pigen vnd her in dich sollt smigen nemen
Ton dir Deß er noch manglen dete Doch dir vor geben hete O waß begir Got zu dem woren heyle Dem armen sunder
hie auff erd Erst meyt durch dich wollt üben Nempt gleichnuß ein pawmane Ein zweig ym pflanczen kane von welcheß
sam Er nympt nach seynen willen Sein lang begir zu stillen Deßgleichen kam Got vnß zu machen geile nach langer clag
der schopfer werd vnß wider zu geluben frid gnad gunst trost vnd freyd Durch dich du keusoh jungfrewlichß zwey von
welcher sun er nan sein menschlich pflancze allso der ewig wachet all sach verschlich sachet wollt hie ym zeyt von dir rein
zarteß pilde kewsch jungfreylicher milld hie nemen seyt Ein zeitlich leyplichß kleid Die er ym sunderpar gancz frey vor
dare zu ordent gancze Alß du jungfraw here Daß frey wor mittel were Gotlicheß rotß auch stet darmit vnd peye Do die
persanen dreye Ewigeß dotß Jm rot woren eintrechtig wie der haß wurde hin geleyt Den adam het veischuldet vnd wie
wa daß worte Jn awe wurd verkorte Sich icz wertü Engegen jrem willen allsach auff dich zu spillen hie spuret wü wart
hoer ding gedechtig Do selbst dan dein du reine meyt Daß man dir pillich huldet O cristen mensch sich ane Jn allen
korn wo ward ye hoer creatur jn allen jerarchieyen der y kor Darvm o all vernunffte Der engelischen zunffte vnd allß
daß ye auf erden wart geporen Dut ewigß lobeß foren vnd eret sie on alleß abelane welch durch all schrifft natur figur
zu loben hat kein hore O jüd heid machmetisten krich tartur türken cristen all keyserreych kung furst all herczogthume
Secht an den hoen rume Den ewicleich all engel in dem trume Der hochwordigen muter gotß Mit fundrem lob beweisen
vnd wie die gancz drifalde noch yn ob alm gewalde himlischeß herß Sie stet gebenedeyen vnd keiner pit verzeyen nicht
ist so swerß ob sie der sunder mane leßt sie yn deß ewigen dodß nicht auß ir gnad entreisen Sie ist von der stet ymer
Die cristlich brich singt vnd auch list lebst cardinel pischoff vnd all gelerte mit stetem lobgesange o mensch spar dich
nit lauge Schrey pit vnd fle Sie alzeit nacht vnd tage Sie ist die helfen mage vnd nuner me leßt sie kein menschen nymer
o rafft sie in lester not Jr wert entlich gewerte hanß folcz Dye leßt zukunfft cristi wirt werden am ent der wellt nenlich
zu dem jungsten gericht Jn offenbar gercehtikeyt vnd in verporgener erparemunge wie sein ersti zukunfft auff erden zu
offenbarer parmherczikeit waß verpflicht vnd mit ganczer verporgenheyt Seiner gerechtikeyt auß ordenunge allso daß in
erster zukunfft yn wenig für wor got vnd mensch erkante wirt er yon ydß menschen vernunfft Dort am gericht der recht
Referenzkorpus Frühneuhochdeutsch 1.0.1 (https://linguistics.rub.de/ref/) 11
F312: Meisterlieder Modernisierter Lesetext
richter genante Do von der proffet clerlich spricht allß fleisch wirt sehen clar waß der munt gotz geret hat offenbare vnd
alls er erstlich kam allein vnd von der meng deß folkeß vngeprüfft Erkent yn dort die gancz gemein So er daß streng
gerecht vrteil auß rüfft Vnd wie er zu der ersten pflicht Von vill deß folleß wart verspotet gar werden sie am jungsten
gericht Jr schand beweyn mit manchem heissen zar Sich eß hat cristu sm ab scheiden vnß geben zu der lecz die suben
sacrament allso er an der widerker wirt subnerley grausamer ding verprengen Jch mein so juden cristen heyden fisch fogel
thir wurm vnd die gancz weit wert verprent Do hab wir auß der schriffteler wie sich daß fewr vbet in suben dingen von
erst die guten eß purgirt Daß nie gancz rein für daß gerichte komen zum andern eß peynigen wirt Die posen an all jzen
nucz vnd frumen Zum dritten eß die lufft auß rewt Die dan die posen geist vnd der wellt sund vergifft hant allermeist
wan allß daß waßßer der sintfluß Sich über alle hoe perg auß preyt allß daß fewr die zeyt thun muß Do von johanneß
clerlich hat geseyt Jch sach hymel vnd erd vernewt Stet in apooalipsi wer eß wiest zum firden mol wirt do betewt Daß
aller grausamt daß je wart erfreyst Er kam erstlich auff erd alleine an groß herschafft der seynen vnd mit cleinen pracht
So wirt er dort mit lauter stim Der fier posaunen zu gerichte komen Mer hat er dir sunder gemeyne alhie zu im geruffen
vnd gehapt in acht Dort wiest er sie grauslich von ym Daß sie zu keyner gnod werden genomen am ersten kam er in
demut zum lesten mit allem himlischen here Jn grosßer maiestat vnd hut Der hüter er selb sein wirt ymer mere hie sweig
er in großer gedult allß ein senfft mutige lan Dort schreit er get in die hellischen flam Jr die nit die parmherczikeit Den
minsten auB den mein bewisen hapt wan mir bapt ir die selb verseyt Deß wert ir nun von mir auch nit begapt her kam
er daß er leyden wollt Dort erfreyt er die merterer allsant hie leid er ganoz on alle schuld Dort hant sein schuldiger die
hochsten schant So alle tunderschleg vnd pliczen waß ir ye waa vnd wirt piß zu der welde ent wart nie erchröcklicheß
gehort allß so die stim der fier horn werden sumen O ir toten got wil besiczen Sein jungst gericht wol auff daß ir euch all
dar went Do ist kein widersteung fort all menschlich körper mussen darzu komen Zum funfften wirt die stime sein Daß
sie die toten greber all auff trennet Darzu dieselb vnd herten stein auch yde sel iren korper erkennet vnd darvm zu dem
sechsten sie Sich dem wider zu eigt Dem sie entlich von got waß zu geneigt zum subenden sie sunder fugt Juden cristen
beiden in sunder schar Sie zu der lesten ladung rugt Do hillßt kein apelaczen her noch dar Schreck vnd forcht wart der
gleiden ny von allen scharen so sich du erzeigt all poß vnd gut werden dan ye Jn yn selber mit grsßer forcht gesweigt
Do werdon auch im lufft erscheynen alle zeichen deß pitern leydeß vnserß hern Daß kreucz cristi leucht allß die sun Do
spürt yde r cristum sein rechter seine So man auch clar an im wirt spehen Die narben seyner wunten vnß dozu crolen
wie von der seyten sein der prun Der suben sacrament auß floß gemeine Dovon her zacbariaß spricht Dan sehen sie den
sie habyn durch stochyn Secht hie kompt ihesuß zu gericht Daß er an all sein feinden werd gerochen vnd kumpt in der
grosten gewallt konglicher maiestat nemliohen ob dem tall zu josaphat Mit aller himelischen macht Der heillgen vnd der
grossen engel schar O all ir cristen hie betracht wie ersohröcklioh vor ym sten werden gar Der sunder sum on auß gezallt
vnd werden sun gotz ye gelestert hat Sie werden grausamlich gestalltt Die guten scheinen an all übeltat Do werden alle
ougen sehen Die guten jhesum in seiner cloren gotheit Die posen yn erkennen ploß noch der menscheyt in graußlichen
gesichte O feecht dir guton wirt man spehen Jm lußt erschein in aller zu vnd herlickeyt Do wird der schnoden pürd so
groß Daß sie sten auff der erd sam an gepichte vnd cristuß wirt selbß thun die clag auch die verhorung vnd daß vrteil
fellen Die peysiczer werden ich sag all heillgen vnd waß ihesuß wirt erzellen werden all heilgen zewgen sein vnd die gancz
heilig schrifft vnd ydß menschen gewissen welchß furdrifft Erstlich legt er den posen dar wie yn gehungert vnd getörstet
het gefangen elend nacket war gestorben vnd ym nymant hantreich det vnd spricht waß ir den nimsten mein nicht tetet
nach dem aller cleinsten wifft ist mir auch nit getan allein Darum get hin enpfacht die ewig gifft Do werden all hellische
geiste mit den verfluchten menschen in abgrunt der hell geworffen mit ein dondersohlag Einß worteß auß deß strengen
richterß munde So sie von dannen sint gereiste werden forchtsan die guten von dem vngefel Den got allßpald legt an
den tag Die sechß parmherczikeit vnd tut yn kumb Die seinen minsten han getan Darvm sey im sulch gutfheit selbß
gescheen Dan socht er sie gancz freuntlich an vnd wirt mit den liplichsten worten jheen kumpt ir gepenedeyten mein
Jn meyneß vater reych Daß von anfang der we 11t piß ewiclich Euch ist zu gewsß bereyt kumpt vnd peßiczt in wolust
alle zir hie ist ewig frid vnd geleyt Erst yn erkuckt hercz sel mut vnd begir So sie geist vater vnd den sun Den spigel der
drifallt an schawen gleich mensch deß wellest petrachtung thun willt u enpflihen dort der helle teich hanß folcz hannen
krath hans foltzen Barbires hie vor ein keyser meohtig aß zu rome pamphilus waß sein name Der het ab ym woll zame
Ein marchalck trew vnnd stete zwar Der ließ ein snn do jn zwang sterbeß note Dem thet er drew geböte Daß erst wer
zu dem dote mit reoht verurteilt ward furwar vmb deß lebenn solt er nit piten ganocz nuner mere daß ander daß durch
yn vermitten Do wurd vil sere Daß er kern merern lud zu hauß durch ichte daß drit daß er mit nichte sein weib der sach
berichte Die er yn stil nooh hete gar Sein vater starb der sinn daß ambt versahe Dor noch yn kurcz geschahe vrteil und
recht verjahe den tod ein vbelteter do Nun west der sun sein ampt also bestete der erst do er umb pete dz der dem tod
nit nete vnd san dem yn jm selber no Jch kan doch nit wol pezerz schicken ich ret den armen pald loset er jn von den
stricken durch groß erparmen vnnd verachtet alda seine vaterß lere der arm danckt jm vil sere der junge marschalck her
daucht sich der sach gemeyt vnnd fro Dem andern pot gund er auch noch zu drachten vnnd sprach thu ich ß verachten
wem mag eß vngechlachten Ein groß wirtschafft er do zu richt Er lud den keiser vnnd sein herschafft gare die kamen all
fur ware do trug der marschalck dare al schecz vnnd cleynet zu gesicht Do nun die wirtschafft nam ein ende den keiser
reiche die cleinet nemen ließ behende alle ge
F312-001r,03 leiche vnd sprach eß zimpt kein diner sulcher schacze pey dem want der fursacze daß er hof
Referenzkorpus Frühneuhochdeutsch 1.0.1 (https://linguistics.rub.de/ref/) 12
F312: Meisterlieder Modernisierter Lesetext
F312-001r,04 fart dracze dar jnen vb vnd anderß nicht Die wirtschafft der herschafft die schhit do vane vnd het der
keiser frane Ein sin waß erß der trawe zu dem begund sich keren schir Der marschalck und wart sich mit jm zu flicken
vnd doch in sulichen schicken wie er sein hercz mit starben der lib enzunt vnd mit begir auff daß er auch daß drit gepote
seinß vaterß preche vnd solt er dorvmb leiden note ob er sich reche Eins weiber gruß det er Jm offienbare mit listenn
anß gefare vnnd wie so zart und clare Ir anplick wer vnnd all ir zir Durch disen gans entzundet wart mit schmerze Deß
junglins mut und hertze Er docht wie zu schertze mocht mit der schonen komen pald Teglich gund er den marschalk an
zu fechten wie sie ein sin gedechten vnd schir zu wegen prechten die zart die Jm do der gewalt Der marschalck sprach
ein sunders gaden hab ich wole dar ein will ich die schonen ladenn Recht als ich sole Do schickt euch auff ein menet
stet zu pleiben Alhie vnmut auß zu treiben daß wil ich euch zu schreiben auff das ich euch zuu freund behald ye doch
des nymant inen vrerd der sache anßert halb dem gemache dasselb der sun versprache nun hort besunder abenteur Ein
offne dirn mit aller schon beladen hieß er sich zir und paden die furt er yn sein gaden det ir mit reicher kleidung steur
Des keisers sun das offenbarte dohin er kame Jn daucht das weib von hoer arte vnd edlen stame Nun was sie vnterweiset
sulcher sitten das er durch fle vnd pitten sich ir nit kunt genitten pej ir was im die weil gehewr laß wir die zwey sich
yn der lieb verzichtenn vnd als ir leid vernichten der marschalck der wart dichten wie er seyn sach mit fleß vollent Ein
kelblen pracht er hemmlich jm zu wegen Er stach es mit seim tegen macht plutig den vnd stegen begrub es jn ein stal
behent Des marschalck weib das plut erfache vill laut sie schreie Die sprach mein man leit vn
F312-001r,05 gemache von wen das seie Der marschalck war sich ir u sehen geben vnd sprach schweig sil vnd eben
Es gilt mit leib vnd leben ob ich hie werd von dir genent Doch wilt u mit dem trew vnd eid verpflichten das du jn den
geschichten mich melden wolt mit nichten jch offenbart dir dise dat Die fraw sprach ja vnd saczt jm auch dorneben zu
pfand ir leib vnnd leben das wolt sie dor
F312-001r,06 vmb geben Ob sie jn precht in solche nat Do sprach er weib ich han verschuldet den tod mit sache
das ich der wort nit han geduldet die zu mir sprache meins hern des keisers sun yn stopfer gute des durch ging mein
gemute Jn zorn ich auff yn wute vnnd nam ym do sein lebenn drat auß zoch er seinen degen zu wor zeuchenn die fraw
begund erpleichen Die sorach wenn sleichen muß ich furpaß besorgen dein Der marschalk sorach die sach leit neur an
dire Es weyß nymant dan wire do schwur sie aber schire vonn ir solt es verschwigen sein Das hilt die fraw mit gantz stete
vil noch ein stunde piß sie zu gespilen nete jr hertz vnd munde kunt ir die dat nit lenger fur do haltenung Die sprach wolt
sich nit falten denn hertz vnd wolst gewalten dem zung uch kunt dir grosse pein vnnd all die weil sagt sie ir dise date vnd
sprach nun schweig durch gate mein her must sterben drate do hulff kein pittung net mer also verpot ye em der andern
harte piß sein die flat vol warte die red zid keiser karte wie den sein sun erstochend wer also er vollerluch auß prache er
wart gefangen den mort der marschalk pald veriathe wan man jn langen des keysers sun wyndert gespuret hete Dorvmb
so wart bestete das man sein recht jm dete nun was jn rom der site ex wan das sie lent mit recht verderben wolden so
mustes ein besoldenn nun der gemeinclich holden alles volk den marschalk trew vnd stet Dorvmb was nimant der yn gert
zu doten durch pet oder mit noten doch wolt die schom nit roten den dip der er erpiten det Derselb nan yn zu doten ane
vmb ringes gute das gab er seiner trew zu lane auß schalker mute dorvmb wo hant vnd hor ist gantz vernichte do wirt der
peltz entwichte wie vil man dran versuchte dem gleich auch diser poßwicht det Erst wordenn jm bekant seins vaters lere
die er veracht her sere er dach ja ymer mere wil ich gedencken seme zet Er sprach verflucht sey ewiclich dem stame von
dan dein leib ye kame wo ist yn dir die schame so ideremal mich ledig let vnnd du allem dem gerst toten der dich erneret
der poßwicht sprach wer der dicht noten sich hat gemeret doch sider allent
F312-001r,07 halben mein vnheile dorzu pleib ich noth feyle dem ich do wart zu teyle las recht vn vrteil gebent
het Do des der marschalk zerhort vnd recht erkente zum keyser er hin sente das er sein zorn ab wente seyt got sein sun
erkuket het Gantz von dem tode wider zu dem lebenn vnd jn wird wider geben das macht der keyser eben vnd pot das
mal yn pringen det So vonn war alles volck erfarwet der wider kere mit dem marschalk man sich do zewet zun keiser here
do offenbart er jm die sach gare vnnd wie er lauter clare do wedenn wolt geware der pot seins vaters trew vnd stet Die er
jm gab an der ferene letzten ende der keiser ließ hin sende das man yn precht behende den aller liebsten sune sein vnd ob
des jungen marschalcks red wer auff gerichte der sun west genutzlich nichte vom aller vor geschichte vnd von des jungen
marschalcks pein also her er es wol bestellet gar ordenleuchenn groß freud jm keiser sich auff wellet vnd jne
F312-001r,08 cleichen beweinet er yn freud des sunes zu kunffte mit grosser schar vnd zunffte vnnd vrteilt auß
vernunffte aldo dein jungen mar
Referenzkorpus Frühneuhochdeutsch 1.0.1 (https://linguistics.rub.de/ref/) 13