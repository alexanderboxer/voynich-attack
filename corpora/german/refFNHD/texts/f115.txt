F115: Die Fuchsfalle Modernisierter Lesetext
+H
corpus: ReF.MLU
language-area: schwäbisch
language-region: westoberdeutsch
language-type: oberdeutsch
genre: P
medium: Handschrift
time: 15,1
reference: Hs.: Blatt (r/v), Kolumne (a/b), Zeile
corpus-sigle: F115, II-Bc-P1,H
text: Die Fuchsfalle
text-author: Jos von Pfullendorf
text-type: KT (Kirchlich-Theologisches Schrifttum; theolog. lehrgedicht)
assignment_quality: -
hoffmann_wetter_nr: -
library: Karlsruhe, Badische Landesbibliothek
library-shelfmark: Donaueschingen 423
date: 1427
place: -
text-place: -
printer: -
edition: -
size: -
language: fnhd
literature: -
notes-transcription: • Autograph; • unterschiedliche Markierungen über den Vokalen u,o,a und e, stellenweise auch über
dem v und dem w:; • wellenähnliche Markierung wird mit ^ umgesetzt; • senkrechter Strich oder Haken wird mit *
umgesetzt; • hochgestellte Buchstaben werden mit und dem geweiligen Buchstaben umgesetzt.; • Handelt es sich um ein
geschriebenes v anstelle eines u wird an vielen tellen auch über dem v ein senkrechter Strich vorgenommen.; • sämtliche
Majuskeln sind in roter Farbe markiert.; • Die als Überschriften gekennzeichneten Teile des Vaters und Beatrix’ wurden
in roter Farbe und großer, druckähnlicher Schrift geschrieben und oft zusätzlich verziehrt.; • Häufiges Vorkommen
sehr eng beieinanderstehender Buchstaben wie bsw. $$ und z, in einigen Fällen aufgrund des Erscheinungsbildes als
ß umgesetzt, in anderen als $$z.; • an den jeweiiligen Innenrändern befinden sich Zeilenzählungen, die im Fließtext
nicht weiter beachtet und auch nicht übernommen wurden.; • durchgestrichene Worte wurden, sofern sie aufgrund
kompletter Schwärzung nicht mehr zu erkennen sind, nicht übernommen oder markiert, sondern ausgelassen.; • Text-/
und Transkriptionsbeginn ab Seite 20r.; • Häufig vermutlich nachträglich eingefügte einzelne Worte, welche mit einem
Verweiszeichen über die jeweilige Zeile geschrieben wurden, wurden jeweils in der K-Klammer angegeben.; • in roter
Farbe unterstrichene Passagen oder einzelne Worte wurden jeweils in der k-Klammer angegeben. Im Falle mehrerer
Worte entweder mit der jeweils rückwirkend angegebenen Zahl unterstrichener Wörter oder unter Angabe des Beginns,
wenn dieser die einzige unterstrichene Majuskel betraf.
abbr_ddd: PfuFu
extent: FnhdC: -; compl: 020r,01 - 041r,12
extent-size: FnhdC: -; compl: -
@H
F115-020r,01 Beatrix . Beatrix . fraget . Lieber vatter syd dem maul vnd mich min priorin vnd min
schwostran gehaissen vnd da mich er
F115-020r,02 wellet haben das ich dich fragen soll vnd du mir willt antwurten . So bedingen ich das du vnd
menglich der dis Buoch liset oder hort . min ainnal
F115-020r,03 tikait vnd minnen vnbeschnittene wort in kainem ar
F115-020r,04 gem vff nenemend . ob ich me fragen wurde denne mir getzimpt oder minder dem dartzuo gehort
oder nutzlich war . oder ob minr wort . also gemessen nit waren als sy denn billich sin sollten . de vatter antwurt Liebern
tochter das sige mir och gedinget wan ich bin och ainnaltiger wan du mich hast . So wol ich och nit denn ainnaltiklich
antwurten one klugen wort wie mich denn bedunkt . vff der Rechtbuoch vnd der lerer ge
F115-020r,05 schrifft . ainnaltigen luten allerbegriffenlichoft sin vnd begeren och von allen den die dissz Buoch
lesent . wa sy verstande das miner wort zuovil oder ze lutzel singen oder anders lutend oder hellend denne gerechtwer
warhait inne haltet . oder gen miltmutiger horung glympflich sige das sy daz mit der vyghel . Beschaidenlich warhait .
ab vyling vnd ebend . oder dartzuo die warhait lotent vnd massend das es by gerechter warhait wol bestan muge . Nun
Referenzkorpus Frühneuhochdeutsch 1.0.1 (https://linguistics.rub.de/ref/) 1
F115: Die Fuchsfalle Modernisierter Lesetext
heb an heben tochter in namen der hailigen vnd vntailichen dryualtkait vnd frag so will ich dir antwurten als vil ich denn
kann Beatrix Lieber vatter sag mir des ersten . Sol oder mag man ain mentsch daran legen oder jm raten das es in ain
garstlich leben oder in ain closter kome der vatter lieben tochter sant Thomas der prediger von agnin der spricht . daz
den der armen menschen daran leit oder jm raut das er gaistlich wird . der tut nit allain kain sunde daran . sunder er
verdienst och gen gott grossen lon . Wan es spricht sant Jacob in siner epystel Vber den sunder tut bekert werden . Von
nrtung sins weges der leget sin sele von dem tod . vnd bedeket die meni
F115-020r,06 gin der sunde . So sprichet Daniel der prophet die da vil lute vnderwysent zuo der gerechtikait die
werdent als die sternen zuo elbigen elbikaiten . Doch so mocht man in dryerlay wyse lut zuo gaistlichem leben ziehen das
nit eben war . Des ersten ob iemand den andern fra
F115-020r,07 nenlich zuo gaistlichen leben zu ge mit trolbe oder wider sinen willen darzuo drangte . Das ist
verbotten in dem recht
F115-020r,08 Buoch // Zuom andern male ob iemand durch gaben mit symonye zuo gaistlichem leben zu ge . Das
ist aber ver
F115-020r,09 botten in den rechtbuochen . Doch ob yemand armem armen menschen sin notdurfft gab in der
welte vnd in fuordrote vff das das es gaistlich wurde oder jm etwas klains gab durch fruntschaft one bedinget in schlechter
wyse das ist dahin nit zemessene . // Zuom dritten male ob man ain mentsch mit luginan daran leite oder raitzte das es
in ain gaistlich leben fure . das sol nit sin . wan es mocht jm so es der warhait behinden wurde ze vbel komen Vnd was
ich dir sag von gaistlichem leben . So main ich . vnd solt och du verstan . ain leben ains bewarten ordens . wan sussz ist
mengerlay wyse das etwar och gaist
F115-020r,10 lich leben nempt davon ich zuo disem mal nit reden Beatrix fraget Ich reden och nit denn von
bewarten orden du waisst doch wol . das vns huse vor kurtzen zyten ain closen was . vnd das vns alten Schwostran der
noch vil in leben ist vnsn orden nach vnderwysung gelerter lute an sich genomen hand . vnd darumb so fragen Ich nu
zemal nit denn von bewarten orden der vatter antwurt So frag furbas Beatrix fraget Lieber vatter Sag mir ist sich vast ze
bedenken oder raut ze haben so ain mentsch will gaistlich werden oder in ainen orden varen . der vatter antwurt Sant
Thomas von aquin . Spricht . taglich be
F115-020r,11 denken . vnd vil luten raut haben gehort als aristotiles schribt zuo grossan zwyfelhafftigan sachen .
Aber in den dingen die gewisß vnd nit zwyfellich sint bedarff man nit vil bedenkens noch berutes . Also mag man in
F115-020r,12 gang oder infaren in ain closter oder in ain gaistlich leben in dryerlay wyse furnemen . / in ain wyse
. als es an jm selber ain werk oder sach ist . Vnd also ist nit zwyuels es sige der besten werk ains . Vnd wer des zwyuel
hett der war wider vnßn herren jhesum cristu . der den raut hat geben gaistlich ze werden in ewangeho capitel . Darumb
spricht Augustinus von den worten des herren . Dir rufft der vffgang daz ist cristus . sind dir strebest zum vndergang
. das ist . zu dem todemlichen menschen der wol irregan mag // In die andern wyse mag man infaren oder ingan in
ain gaistlich leben . messen gegen des mentschen krafft der gaistlich will werden . Vnd an dem bedarff kain zwyuel sin
. Wan die in gaistlich leben infarend die haltent sich nit vff ir aigen krefft . sunder sy tund daz in ainem getruwen zu
gott der jn vber ir krefft gnad vnd gottlich krefft verlyhet . nach dem als ysayas spricht die da hoffend in dem herren die
verwandlend ir sterki . Vnd nemend gesider an sich daz sy fliegent als adelar . sy loffend on arbait vnd wanndlent das sy
nit mud werdent . hett aber ain mentsch vertzit besunders daz jn daran irre . als da sint etlich siechtung vnd krankhait
des lybs . oder schwar geltschuldan die er schuldig war oder ander solichern irrtungr darzu gehorte gutu bedacht
F115-020r,13 nusß vnd rat ze haben zu wysan luten zu den man mocht getruwen han daz sy an gewissin vnd an
wysshait also warint . daz sy in solichem nutzlich vnd och zu guten werthen nit hinderlich sunderlich me furderlich denn
hinderlich warend . Wan der wyse Salomon Spricht handelst du mit dinem vngaistlichen man von halikait . oder mit
dem vngerechten von vngerechtikait . als ob er sprach nain daz sol nit sin . vnd spricht darnach . du sollt vff solich kain
acht han in kainem raut . Sunder by dem hailigen man soll tu empfficheß sin . vnd in hailigen dingen bedarff man nit tag
F115-020r,14 liches oder langkwirigs bedenkens . Darumb spricht sant Jeronimus in siner epystel zu paulina . Ich
bitt dich yle vnd des schifflins sail das an das mer gehefft ist . schnid me ab wan du es entstrikist . als ob er sprach der
gotlichuer werk oder salig gaistlich leben will furnemen der sol ylen vnd nit bitthaben . // Zum dritten maul . oder in die
dritten wyse mag ain mentsch daz gaistlich will werden . furnemen in welicher hand oderns es solle oder wolle infaren .
als denn orden vnd ordenlich leben menigerlay sint . vnd vmb solichs mag man vnd sol wol raut han zu solichen wysen
gewissenrychen luten die gottes ere vnd gaistlich leben girn furdrend Beatrix Lieber vatter ich wisse gern ob ain kind das
noch nit zu sinen tagen ist komen mit namen das vnder viertzehen jar alt ist mug oder macht hab in ainen bewarten
orden ze varen das es da ain nouitius sige Der vatter Liebwer tochtor . vatter vnd muter mocht int ain solich ir Jung kind
wol oppffren in ainen gaistlichen orden zu nouitius da ze sint so es des willig war . dennocht so es zu sinen rechte alter
kame also das es viertzehen jar alt war so mocht es ob es wollt wider vffher gan vnd ware nit verbunden . dem orden
gehorsamin ze tund . Wan war das ain solich jung kind vnder viertzehen jar alt . in ainen orden kame . das mochte sin
vater vnd muteren oder ob es benogter war mit vorwesern . sin vogt oder vorweseren . wol wider vfferen ne
F115-020r,15 men ob sy wellend . also wysent das rechtbuch Beatrix So sag mir lieber vatter war es aber ainem
kind gnug . das ain nouitius wollt in ainen bewarten orden werden . das es in das viertzehend iar gienge . Der vatter
nain des war nit gnug wan es wysset das rechtbuch das ain mentsch sol volliclich viertzehen iar alt sin ee das es machtigen
Referenzkorpus Frühneuhochdeutsch 1.0.1 (https://linguistics.rub.de/ref/) 2
F115: Die Fuchsfalle Modernisierter Lesetext
willen mug han sich in gaistlich leben ze verbinden . das wyset och die glos vver das rechtbuch an dem end denn wes
es iung war so mocht man es wider vssher wrden als vorbegriffen ist Beatrix Wie war aber dem ob ain solich kind so
iunges kundiger vnd vernunfftiger war . denn gewunlich andern kind sint die vber viertzehen jar alt sint . sollte da nit
die vernunfft oder die listikait dem alter ze helff komen . als Raymundus spricht vnd des bestenung nimpt vsser dein
recht buch . Der vatter nain es mag die vernumfft oder listikait dem alter vnder den vierzehen iaren nit ze hilffe komen
in den sachen . Wol ward es also gehalte do Raymundus sin buch machet das listikait oder furtreffenlichw vernunfft dem
alter mocht in den dingen hilfflich sin . es ist aber syderher in ainem nuwern recht buch widerruefft vnd das haltet och
Johannes andree vnd ander lerer der geschribnen recht . Beatrix Syd dem mal vnd wir an der red sint von den nonitien So
sag mir lieber vatter . Als man ainen menschen daz gaistlich will werden . ain Jar gyt den orden ze versuchen . wenn oder
in weliche alter das iar an bahe da ains also iung in ain closter kompt ee das es viertzehen iar alt it . Der vatter das macht
du wol verstan vsser den vordrigen antwurten . zu der dritten vnd der vierde fragen . das . daz jar nit ee an nahet denn
wenn es verber viertzehen iar kompt in dem funfftzehenden jar . das schribt . Johannes andree offenbar verber das recht
buch . vnd das ist och nit an sach wan als die recht buch innehaltent so ist das Jar ze versuchen vffgesetzt vnd de nonitien
geben . das sy daz wuschen gewar werdent vnd versuchent . strengin oder hertikait des orden dder aller treffenlichosten
stuk ains . Ist behaltnussz der luter
F115-020r,16 kait oder kuschhait . nach gemainer red te nemen . so ist ain mentsch gewunlich vor dem
funfftzehenden Jar nit ge
F115-020r,17 schiklich . ze versuchen ob es mug vnkuschhait widerstan oder nit Vnd darumb setzt das recht buch
. genantlich ob ain mentsch das zu sinen tagen komen nonitien klaider in ainem orden treit vber ain iar so habe es damit
dem selben orden ge
F115-020r,18 horsann getan . es sige denn das die selben nonitien klaider an der varw . an dem schnitt . oder a
der form ainen offen
F115-020r,19 lichen vnderschaid habend gegen den klaydern die in dem selben orden die tragend . die da
gehorsann hand getan . als ob das rechtbuch sprach . vnd ist och also die mainung . wa aber ain soelich nonitius nit zuo
sinen tagen waer komen als vorbegriffen ist . der hette dennocht damit nit gehorsa
F115-020r,20 min getan Beatrix Lieber vatter was gienge aber darnach . ob man ainen nonitien in gehorsami
enpfienge vnd jn gehorsami liessze tuon . ee . Das iar der versuchung vss wurde Der vatter Solt du wissen . das in den
betteloerden . das versetzt ist . vnd die soelichs vber fueren vnd in ainem Bettelorden . als da sint prediger . Bar
F115-020r,21 fuossen . Angustiner . Jarmeliten die man nempt vnser frowen Bruoder . vnd des glychen . ainen
nonitien en
F115-020r,22 pfiengen ze gehorsami vor derrechten zyt ee das jar der bewaerung eruollet waer . die vielend in
dryerlay pen des ersten . In totsunde . vmb das sy damit taetent wider das gebott daz jn gebotten ist in . Crafft der
hailigen gehorsamin . Vnd by peen des bannes . wan also hoch ist es in verbotten . Zuo dem andern mal . So waer
jn darumb benomen . Die macht . Ze gehorsamin ze enpfahen . also das die . kain nonitien noch niemand mee in
gehorsamin enpfahen soellten . Zuo dem dritten mal . So suellen soelich von jren Bruadern gestraffet vnd gepuesst
werden . mit der puassz die man vmb die schwaerern schuldan pflich
F115-020r,23 tig ist vff ze setzen . das alles wysset das rechtbuoch gnuog aigenlich . Vnd die person die also vor
rechter zyt von jn ze gehorsami enpfangen wirt vnd gehorsami tuet die ist och dem selben orden von der gehorsami
gaelopten wegen nit verbunden . wie wol das it das sy nit wider weltlich ensol noch en mag werden . Aber in andern
denn in den Betteloerden . mag ain noniti der alt gnuog ist als ich dir vorgeseit han . wol gehorsami tuon . Mit vss ge
F115-020r,24 sprochenen worten . Oder geschwigklich ane vss gesprochnnen wort . vnder dem iar der bewaerung
. vnd . ee . es vssz
F115-020r,25 wirt . ob der nonitius will . vnd ist das der das tuot mit vss gesprochnen worten vnd ob er dennocht
in weltlichen klaidern gienge vnd die dennocht nit verwandelet hette So ist er doch dem orden dem er die gehorsami also
ge
F115-020r,26 lopt hat furbas verbunnden . es sige manns nam oder frowen nam . Taet aber die person soolich
gehorsami vnder dem jar der bewaerung geschywklich on vss gesprochenn wort daz ist daz sy die klaider in ainem
closter an sich neme vnd truege . die da gewuonlich die tragend in dem orden die gehorsami gelopt hand . so waer sy
da verbunden ainen andern orden . waer acht sy . zuo jrem rechten alter als vorbegriffen ist komen . vnd das sy das
wissentlich vnd williclich getan hett . Beatrix Lieber vatter wie wol das vnser orden nit an gat so horte ich doch gern . ob
das waer das ain nonitius in sinen voelligen alter . in ainem bettelorden waere . dry monad vnd denn wider daruss kaeme
vnd denn nach ainem halben iar wider in kaem . soellt man jm nit die ersten dry monat rechnen also wenn er darnach so
er wider in kaem noch dry monad des bewaerung Jares eruollete vnd jm halb iar das man jm dem die ersten dry monad
zuo den hindern dryn monaden vnd dem halben iar rechne daz es also ain gantz Jar der versuochung werde . Der vatter
Liewn tochter es sige in betteloerden oder in andern oerden . So ist das Jar der bewarung in den rechtbuechen vffgesetzt
ze erkunndend vnd ze erfaren strengin vnd her
F115-020r,27 tikait der oerden . nu lyt die strengi vn hertikait allermaist an staetikait vnd strakung der verbung .
wan ain mentsch moecht ainen tag oder ainen monat vasten das villycht furousshin nit wol vasten moecht vnd darumb
Referenzkorpus Frühneuhochdeutsch 1.0.1 (https://linguistics.rub.de/ref/) 3
F115: Die Fuchsfalle Modernisierter Lesetext
gehort zuo rechter bewae
F115-020r,28 rung vnd ernaren der strengi . das daran nit grosser vn
F115-020r,29 derlaussz sige . vnd vff soelich mainung sagent och die recht buoch von dem Jar der bewaerung .
ane vnderschid . denn waer ainer den summer durch vsshin in ainen orden vnd kaem den winter darussz wie hett der
versuocht was strengi der orden hielte durch den aduente oder durch die vasten . des glychen widervmb . Waere ainer den
wi nter in ainen orden vnd den summer hieussz wie moecht der beuinden was strengi der orden hielt durch den summer
. darumb kaemen der per
F115-020r,30 son von der du da redest die dry monad die ersten vnbillich ze hilff oder in die rechnung . wan die
bewaerung vnd besua
F115-020r,31 thung sol ain Jar anenander vnd on vnderlassz weren . Also haltent die recht buoch vnd och die lerer
die daruber schribend Beatrix Sag mir lieber vatter mag man ain aigen mentsch das ain heren oder iemands . andern vom
lybe aigen ist . in ain gaistlich leben enpfa
F115-020r,32 hen an sins herren oder des es aigen ist willen Der vatter liebw tochter ain aigen mentsch mag nit in
ainen gaistlichen orden komen vnd sol och es nieman enpfahen ze gaistlichem leben an des vrlob vnd willen des aigen ist
. man wisse oder wisse nit das es aigen sige . wan wurde es daruber wissentlich oder vnwissen
F115-020r,33 tlich enpfangen . wenn denn sin herre oder des aigen es ist in in der halb dryn jaren den naechsten
als es epfangen ist . das aigen mentsch eruordrent widergeben . So sol man jm es widergeben mit allem dem das es mit
jm in den orden hett bracht . doch nit gelupt von dem herren . das es dauon nit gepuesst werde . wenn aber die drw Jar
furkomend so mag man es furo nit wider vssher bordren . So ist man och nit schuldig es wider vssher zegeben Es waer
denn das es also verr von sinem herren in gaistlich lben enpfangen waer . das es sin herr nit vinden kunde . Also wyset
das rechtbuoch . vnd das ist och also ze halten von allerlay aignen luten Beatrix Wie geschaech aber ainem soelichen
aigen mentschen waer ob es inderhalb den dryn iaren vnd ee es widerussher geuordert wurd gehorsami verhiessz oder taet
geswitklich oder mit worten offenbarlich . muesst man es denn och wider ussher geben Der vatter . Liebw tochter Ich
gelob mit Raymundo . vnd och vff daz rechtbuoch . das man es nach der getanen gehorsami nit wider vssher soellt geben
. Aber das closter das es enpfangen hett daz soellt dein des aigen es waer ain benuegen dafur tuon . Es waer denn das .
das aigen mentsch das closter betrogen vnd mit valscher oder vnwarer zugk
F115-020r,34 unssz furbracht hett das es fry waer . So soellt man es dem wider geben des aigen es waer ob er das
vorderte . des haben wir ain glychnussz jn dem rechtbuoch von aignen luten nit ze wyhene . vnd halt es och hostiensis .
vnd kaeme es also sinem herren widerhain . vnd frygete er es vnd er liessz es der aigenschafft . so waere es schul
F115-020v,01 dig . wider in das gaistlich leben darin es sich verhaissen hett . inzekeren vnd da ze elyben . wan es
was gaist
F115-020v,02 lich . worden als vil es an jm lag . vnd waer jm nu die nertang die es daran wrt . ab getan Beatrix
Lieber vatter da ain mentsch schuldig waer zewider
F115-020v,03 rechnen von amptes von pflegnussz oder anderr sach wegen . moecht das in ain gaistlich leben
komen oder moecht man es darin enpfahen Der vatter Ist das soelich mentschen ze widerrechend sta soelle ainen conmun
oder ainer gemaind so sol man sy in gaistlich leben nit enpfahen . also wyssent die rechtbuoch . waer aber ain soelich
mentsch schuldig ze wider
F115-020v,04 rechnen ainer ain litzigen person . dennocht ist erbar
F115-020v,05 rlich das es widerechner vnd sich dauon richte ee es in gaistlich leben . bar Beatrix wie waer es aber
vmb ain mentsch das schwaer geltschuldan gelten soellt vnd gaistlich woellt werden . moecht man es in gaistlich leben
enpfaen Der vatter Ja die schuld irrt ain mentsch nit gaistlich ze werden vnd hette es ge
F115-020v,06 schworn vmb die schuld ze bezalen . dennocht moecht man es enpfahen . doch das es in gaistlich
leben nit kaeme von lychtuertikait wegen oder in vff satz vmb das es den . den es schuldig ist damitt ir schuld entpfuerte
Sunder das es von goettlicher minne gaistlich werde wan also wirt es entschuldiget durch gewalt vnd macht des hailigen
gaistes dem ieman mag wider
F115-020v,07 stan . Als denn das die echt buoch wol vss wysend . doch braechte es dem closter etwas zuo dauon
sol das closter den schuldnern vmb ir geltschuld gnueg tuan als veerre das gelangen mag . als och die rechtbuoch wysen .
waer aber daz das mentsch dem closter nutzit zu braecht wan es nutzit hett . So waer es ain vppigu oder als das sprichwort
lutet ain kaltw an sprach . die . die armuot des schuldners vssz schlusset , als die gaist
F115-020v,08 lichen vnd och die kayserlichen rechtbuoch innehaltent doch waere es daz jm guot so es in daz
closter komen waer zuo viele von erbs wegen oder von gaben oder von gemaecht . davon soellte das closter die schuldener
betzalen . als verre das gelangen moecht Also zuht man das vsser den rechtbuochen vnd haltend es . die lerer hostienß .
Innotentius . vnd sant Thomas von aquin . Es moecht och ain soelich schuldhafft gaistlich mentsch . als . Raymundus
schribt . schriben oder ander erlich vnd zimlich werk tryben sich damit von den schul
F115-020v,09 dan ze ledgenne . doch das es goetlich ampt da durch nit sume noch sussz vertzit anders das es von
ordens wegen schuldig ist zetuend Beatrix waer aber ob ain mentsch sich gelobt hett oder geschworn etwas ze tuend als
ze dienen oder ains amptes ze pflegen etweuil jar das es nit getuon kunde wenn es gaistlich wurde . oder sich sin leptag
vsser ainem dienst nit ze entfroemden . vnd woellte es denn gern gaistlich werden in ainem bewaerten orden . moechte
Referenzkorpus Frühneuhochdeutsch 1.0.1 (https://linguistics.rub.de/ref/) 4
F115: Die Fuchsfalle Modernisierter Lesetext
es denn die gelubt laassen oder . ierrte es die gelubt oder der ayd an ingan in gaistlich leben oder nit Der vatter . Es
schribent die lerer hostiens Raymundus vnd ander . vnd ziehend das vsser gaistlichen vnd och vsser kayserlichen rechten
. das soelich gelubt oder ayd ain mentsch nit irren muegen gaistlich ze werden . wan der ist nit aidbruchig der den aid
in ain bessers in soelicher wyse verwandelt . denn es mag siner gulubt oder sinem aid durch ain anders mentsch ob es
daz gehaben mag oder durch sin guot gnuog tuon oder widerlegen . oder hett es nit guot noch moecht nieman anders
han damit es gnuog taet oder wider leite . dennocht mag es gaistlich werden vnd ist darumb nit gelubt bruchig noch
maynarde . Also moechten och kilchhenren oder korhinen vnd ander . jr pfrundan vnd kirthan verlassen vnd gaistlich
werden vff genomen Bischoeff die moechten ir bistuom nit verlassen vnd gaistlich werden an . gewalt vnd vrlob . des
babstes wan sy gelo
F115-020v,10 bent mit behugsami jren bistuomen vor ze sind . also wy
F115-020v,11 set das recht buoch Beatrix Sag mir lieber vatter mag oder sol ain mentsch durch gaistlichs lebens
willen . gegen vatter vnd muoter . werk vnd hilfflichhait der barmhertzikait vnd wegen lassen . also ob sy sin not
F115-020v,12 durfftig sint weder sol es jn ze hilff komen . vnd gaistlich leben vnderwegen lassen . Odersol es in
hilff ab schlahen vnd vnd dem gaistlichen leben gnuog sin Der vatter Liebw tochter . das bedarff vnderschides als sant
thomas von aquino schribt . wan es ist anders ze antwurten von den die yetzo gaistlich worden sint . vnd anders von den
die noch gaistlich werden woelltent . wan welches mentsch noch nit gaistlich worden waer noch gehorsami nit ge
F115-020v,13 tan hett . waer nit des vatter oder muoter sin notduerfftig daz si gebraesten muessten han ob jn sin
hilff vndertzagen wurd moechte . in denn durch ander lut ir notdurfftnit wi
F115-020v,14 deruaren . so sol es nit in gaistlich leben varen noch vatter oder muoter in der noett verlassen sunder
es ist schuldig daz es vatter oder mueter in noetten nit lassz vnd in der welt be
F115-020v,15 lybe von irre notdurfft wegen . besunderlich ist das es an totsund in der wellt mag belyben . waer
aber daz es durch ain ander oder andrw mentsch jn jr notdurfft wol gebussen moecht so mag es wol die wellt lan vnd
gaistlich werden . darumb spricht . Johannes . Crisostimus der guldin mund vber das wort in dem ewangelio . lassz die
toten ir toten begraben . Es ist vbel getan da man ainen mentschen von gaistlichem leben zuhet oder es des wendet .
sunderlich da ir vatter vn muoter an ir nott
F115-020v,16 durfft durch ander lut wol mugend versehen werden . wan also was es an den zuo dem vnser herr
sprach lassz die toten jr toten begraben vnd volg mir nach . da waren ander lut . die die selben lych wol begraben
mochtent Welches mentsch aber gaistlich worden ist vnd gehor
F115-020v,17 sami getan hat . das ist der wellte tod . vnd ist furo gott verbunden . vnd darumb tuot es nit sund
noch wider gottes gebott so es vnder sins obersten gebott in sinem closter sinen orden haltet vnd vatter vnd muoter in der
wellt lat wan es hat nit mee gewalt weltlichs ze versorgen . doch sol es als veere es mag mit behaltnussz siner gehorsamin
vnd sins ordens gesatzten . geflissen sin daz vatter vnd muoter als veerre sin vermugen langet durch sich selber oder durch
ander lute ir nottdurfft wideruare . vnd das ist sant Thomas von aquino maynung .. Beatrix wie ist es aber vmb vatter vnd
muoter mugend von kinden gan vnd gaistlich leben an sich nehmen die wyle die kinde vnerzogen oder ir notdurfftig sint
Der vatter Sant Thomas von aquino Spricht das vatter vnd muoter sint ain wesenlichw vrsprunglichw sach irre kind ane
die sy ir wesen nit gehaben mugend vnd darvmb so ist vnd haischet sich das von wesenlicher naturlicher ordenung das
vatter vnd muoter irw kind nach allem jrem vermugen ver
F115-020v,18 sorgen soellen alle die wyle . sy ir versorgknussz notdurfftig sint nach naturlicher schikung .. Vnd
darumb so mugen batter vnd muoter irw kind also nit verlassen darumb daz sy gaistlich werdent . vnd mag sy das gaistlich
leben das sy woellten an sich nemen nit entschuldigen denn sy soellen jrw kind vor allen dingen neeren vnd ertziehen . es
waer daenn das sy wol bestellen moechten das die kind durch ander lut wol ertzogen vnd erneert werden moochten vnd
susszt soellen sy jrw kind nit verlaussen . wan es spricht sant paulus . wer der sinen sorgsamkait nit enhat der verloegner
trw . vnd ist boeser denn ain vngloebiger Beatrix Lieber vatter da zway elichw gemaechit sint . mag da ains wider des
andern willen in ainen orden varen vnd gaistlich werden Der vatter Ja libw tochter es wysent die rechtbuoch wa zway
enander die . ee . verhaissen hand . die wyle sy dennocht lyplicher werk miteinander nit ze schaffen noch sich lyplich
vermischet hand so mag jr ietweders wider des andern willen wol in ainen bewaerten orden varn vnd gaistlich werden
Aber es moecht nit ain ainsidel werden noch in kain clousen varen . noch ewig kuschhait geloben wider sins gemaechites
willon es naeme denn ainen bewaerten orden an sich Also haltend es die . lerer . Vnd nemend des vestenung vsser den
rechtbuochen . Beatrix wie waer es aber ob ain eman gelopte ain zyt kuschhait ze halten vnd das sin eefrow daz wuschen
gaistlich wurde . moecht es daenn wolbestan das sy gaistlich belibe . oder moecht sy der man mit recht darzuo tryben
das sy gaistlich leben vnderwegen hesse vnd jm nachuolgete Der vatter Ja der man mag sy wol wider zuo jm tryben mit
dem rechten . Es waer denn das er gewisset vnd darzuo ge
F115-020v,19 schwigen vnd nit geannder hett . do sy gaistlich ward doch sol man besuochen ist der man in
soelicher masszen daz zuouersicht zuo jm ist daz er nit in kuschhait valle ob man jn daran moecht wysen daz er och
gaistlich wurd oder aber gelopte kuschhait ze halten . vnd der frowen vert daruff . wan moecht man jn daran nit gewysen
so ist die frow schuldig jr . ee . mit jm ze halten . vnd hat er gewisset geschwigen vnd wissentlich nit geann
F115-020v,20 det do sin frow gaistlich ward . vnd ist och zuouersicht zuam zuo jm das er kuschhait halte . So sol
er in gaist
Referenzkorpus Frühneuhochdeutsch 1.0.1 (https://linguistics.rub.de/ref/) 5
F115: Die Fuchsfalle Modernisierter Lesetext
F115-020v,21 lichen orden varen oder sussz kuschhait geloben Beatrix Lieber vatter gelobe im ain frow die ainem
man die . ee . verhaissen hett vnd noch nit lyp
F115-020v,22 lichs geschaefftz mit jm hett begangen vnd leite zug darin wie waere sich denne darinne zehaltenen
Der vatter Liebw tochter als Raymundus spricht da sol sin bischoff j rainen genanten tag setzen daz sy da zwuschen
gaistlich wird . tuot sy es denn dazwuschen nit . So sol man sy denn furo mit bennen zwingen zuo dem man daz sy dem
elichen leben nachkome . doch kaeme sy in ainen orden nach dem zil . ee . daz sy lyplichw werk mit dem man begienge .
So belibe sy wol gaist
F115-020v,23 lich als denn das Raymundus . vsser dem rechtbuoch bewyset . Vnd als denn hostienß maint vnd
vsser den rechtnuochen zuhet . So sol der man der frowen in der welte . das iar warten . vnd wenn das iar furkompt
belybt denn die frow gaistlich So mag der man wol mit ainer anderr frowen zuo der ee gryffen . Beatrix waer nu ob frow
vnd man baidw in cloester fueren vnd sy denn baidw geruwe ee das sy gehorsamin taeten moechten sy wider zu der ee in
die welte komen Der vatter Es waer denn das sy gelubte ewiger kuschhait oder sussz andrw sach daran irrte . So mugen
sy wol wider ze
F115-020v,24 samen komen vnd in der welte ir . ee . halten Beatrix Lieber vatter wie waer es . ob . zwayger
gemaechit ir ains an des ander vrlob vnd willen in ainen orden fuere Vatter Raymundus . spricht . wwelches also in gaist
F115-020v,25 lich leben fuere ane des ander vrlob . das ist schuldig wider
F115-020v,26 vssher ze komen vnd sin . ee . mit sinem gemaechit ze halten ob es des von demm andern eruordert
wirt vssgenomen . zwayger weg die in den rechtbuochen begriffen sint . der erst . ist . waer ob das gemaechit das . das
ander vsser gaistlichem leben vortdert . sin ee hett gebrochen . ven das gaistlich waer worden sin kuschhait hett gehalten
so mag das eebruchig . das kusch nit wider vsser gaistlichen leben tryben . der ander weg ist . waerint sy mit vrtail von
enander geschaiden ze bett vnd ze tisch . so hett ains das ander aber nit vsszer gaistlichem orden ze uordn wiewol es ane
sin vrlob hin jn waer komen . Alsus wyset das rechtbuoch . Beatrix waer das ain man sturbe der sin frowen vsser ainem
closter also naeme . vmb das sy an sinen willen vnd vrlob darin waer kommen . wie soellte denn die frow fuero genaren
. mag sy ainen andern man zuo der . ee . nemen . oder mag man sy mit recht gezwingen das sy ze closter uar vnd den
orden halt Der vatter Als Raymundus spricht So ist sy zemanenen vnd daran zelegen das sy wider in das closter var vnd
den orden halt . tuot sy des nit das ist ir suende . doch mag man sy mit recht nit zwingen in das closter ze varen . wan
die gehorsami die sy vorgetan hett wider jres mannes willen vnd vrlob vestenet sy nit in den orden daz sy darzuo ge
F115-020v,27 bunden waer wan der man irrte die gelubte daz sy jr nit souil verbuntlich was . vnd dennocht so mag
sy nit an sunde zuo der ee gryffen . das machet die gelubte oder gehorsami wie wol sy nit souil vinder das sy gaistlich
muossz sin so vinder sy doch das sy nit zimlich noch ane suende zuo der ee mag gryffen . verhiesse sy aber daruber
ainen die . ee . so waere es ain ee . vnd soellte och buossz darverber enpfahen Also wyssent die rechtbuoch Beatrix
wie waer dem ob zway elichw gemaechit baidw ir ee . braechint moecht nit ir ietweders ane des andern vrlob vnd wider
jernen willen gaistlich werden Der vatter die lerer haltent das entweders also ane des andern vrlob nit moecht gaistlich
werden . vnd waer joch das . das ain offenlich vnd das ander haymlich oder baydw offenlich oder baidw haymlich ir . ee .
Gebrochen hettent Beatrix wie waer es aber ob zway elichw ge
F115-020v,28 maechit … gaistlich wurdent vnd ir kains von dem andern verlob naome . Der vatter . wa daz also
zuo gieng … moecht ir kains das ander wider ussher vordren . wan ir entweders hett das ander berobet wan ir ieglichs
heit sich mit dem ingan in daz gaistlich leben . sins rechten gegen als das die lerer haltent Beatrix waer aber ob zway
gemaechit baidw in gaistlich leben fuerent vnd ir ietweders wonde das ander waer tad So sy denn darnach der warhait
gewar wurdent . moecht nit ains das ander wider zuo jm vordren der vatter Jnnotentius antwurt . Sy wissent oder wissint
nit vonenander daz sy lebend sigent . so ist doch ir ietweders gelubt bestaetiget . hat es gehorsami ge
F115-020v,29 tan vnd mag daz ander nit wider vordren Beatrix mag man ain mentsch in ainen orden en
F115-020v,30 pfahen das in dem Bann ist . Der vater Rabaner der halt das man bennig nit soell in oerden enpfahen
werdent sy aber darverber enpfangen . so plybt es daby ven sol man sy absoluieren . nach dem als man sussz gaist
F115-020v,31 lich lut absoluiert . vnd maint das hostienß vnd Jnno
F115-020v,32 tentius och . So haltent etlich man mug vnd soelle baennig lut in oerden enpfahen . vnd maint
hostienß man mug sy vnder dem nouitien jar absoluieren . vnd ist das sy in dem orden belybend so belybt es also waer
aber das sy dem orden nit gehorsami gelobent . so ist von recht in der absolution ze verstand . sige das sy nit in dem orden
plybent das sy denn wider in den bennen sigen als och vor . Beatrix mag man aber ain tab mentsch das sin vernunfft nit
hat vnd doch achtzehen oder zwaintzig Jar alt ist oder elter in ainen orden enpfahen . Der vatter das ist ain torochtw frag .
man enpfahat doch kains zuo gehorsami es hab denn sin vff gesetzt recht alter daz es sinen willen gebruuchen mug . was
kunde nu ain narr oder ain vnurnufftig tob mentsch sinen willen vernunfftklich bruchen oder ordenlichhait des ordens
vermerken . Beatrix Es bedunkt mich doch och ain torlichw frag . aber mich bewegt darzuo als du wol waisst das gar ains
waehen Ritters tochter die ain stum
F115-020v,33 min vnd ain narr ist . in ainem closter ist da Ich jn soellt komen sin nu sint gelert lut zuo dem
sewen closter ge
F115-021r,01 want . wie gestarkhend sy das sy jn dem closter irum t vnd allw klayder vnd schappran treit als die
andern schwoestran ussgenomen der wylen sach ich sy nit tragen Der vatter du hest war sy gat als die nouitien all
Referenzkorpus Frühneuhochdeutsch 1.0.1 (https://linguistics.rub.de/ref/) 6
F115: Die Fuchsfalle Modernisierter Lesetext
F115-021r,02 wegen . si ist aber kain schwoester vnd hat jr aigen gemach vnd ir aigen ahalten So mayn ich och
daz sy nieman dafur halt das sy des ordens sige . vnd das och sy jr vatter nit anders dahin getan hab . denn von gemaches
wegen b y den erbern jungfrowen . wan waer sy sussz vnder
F115-021r,03 der wellte so spotent iung lut solicher tober lut . vnd sy moecht anderswa beswaert werden . daz ir
schaedlich wurd nach dem vnd sy gepreschafft ist . hielten aber die schwo
F115-021r,04 stran oder jr obern die zuo demselben closter gewart sint . das sy des ordens schwoestran ainw waer .
das waer ain grossw ainnaltikait . Ich waissz och nit das sy das almuasen esse als die schwoestran Ich glob jr vatter versech
sy sussz daz sy vnd ir ehalten wol versorget sigen . wan aesse oder trunke sy das almuosen in ainer gaistlichen schwoester
wyse . das waer nit billich wan sy kann es in kainen weg verdienen Beatrix Ich verstan wol daz es also ist Sag mir mag
man sussz ander lut die nit toren sint . vnd aber sich nit geuebt haben noch verbig sint in behaltnussz der gebott . In
oerden enpfahen Der vatter Sant Thomas von aquim antwurt . das man Sy wol man innemen . wan vnser herr der ruofft
doch . machenm der an offnem ampt sassz vnd an den gebotten nutzit geuebet was . zua behaltnussz der raete als in
ewangelio capitel geschriben stat . wan gaist
F115-021r,05 lich leben gehoert nit allain den zuo die geuebt sin in be
F115-021r,06 haltnussz der gebott vmb daz sy zuo grosseer vollekomen
F115-021r,07 hait komend . Sunder es gehoert och den zuo die in behalt
F115-021r,08 nussz der gebott noch nit vebung gehebt hand . darumb daz sy sund vermydend . daz ist an dem wol
schyn wan es werdent vil vrsach der sund ab geschlagen . durch gehor
F115-021r,09 sami durch betten durch vasten vnd wachen . darumb sint sy jnzenemen So werdent sy geuebet in
behaltnussz der gebot ob sy vor wol nit darinne gevevt sint gewesen Beatrix Lieber vatter mugend sich Jugw kind mit
gottz gelubte verbinden in oerden ze varen vnd gaistlich ze wer
F115-021r,10 den . Der vatter als sant thomas von aquino schribt . So lyt ain ainualtigw gott gelubt . allain an
ainen verhaissen mit verate inwendigs gemuetes . vnd die gottz gelubt hat crafft vnd macht von goettlichen rechten
. ven mag in zwaygerlay wyse vnkrefftig oder vnhaefftig sin des ersten von gebrestens wegen berates oder billicher
bedaechtnuessz . so die ain mentsch nit enhaben mag . als das kuntlich ist an wuetenden oder vnsinnigen oder nar
F115-021r,11 rochten luten . derselben gelubtan bindent nutzit als das rechtbuoch seit . dem glych ist es och vmb
die kind die noch nit ir vernunfft mugen bruchign sin . also das sy listikait geuaehig sigen . dieselben bruchtigkait hand
gewuonlich kannebh vmb die viertzehen iar . vnd toechterli vmb zwoelff Jar . irs alters . in etlichen kompt soelichw
vernunfft frueger . Jn etlichen spaeter nach dem vnd ains etwenn bas oder minder geschikt ist denn ain anders . Zuom
andern male ist ain ualtigw gott gelubte vn
F115-021r,12 haefftig oder vnkrefftig . So ains gott gelopt oder verhaisst des es nit gewalt hat . wan es nit in sin
selbs sunder in ains andern gewalt ist in soelichen sachen . Als da ain aigen mentsch wie wol es siner vernunfft bruchig
waer . verhiesse ane sins heren vrlob vnd wider sinen willen in ainen orden gaistlich ze werden . soelich gott gelupt bunde
nit als das rechtbuoch wyset . Vnd darvmb wan kind die nit zuo jren tagen sint komen . von natur
F115-021r,13 licher ordenung in jr vaetter gewalt stand . nach ordenung vnd schikung ihres lebens . So mugen dir
vaetter ir gott gelubtan halten oder widerrueffen weders sy wellend . als das die recht
F115-021r,14 Buoch vss wysent . vnd also wa ain kind . ee . es zuo sinen tagen kompt gott gelupt tuot in ainen
orden ze varen vnd gaist
F115-021r,15 lich ze werden das ist damitt nit verbunden . wan sin vatter mag es widerrueffen . ob er will . Ist es
aber so uer
F115-021r,16 nunfftig ee es zuo sinen tagen kompt daz es siner vernunfft bruchig oder listikait genaohig mag sin
So ist es als vil des an Jm lyt schuldig sin gottz gelupt ze halten . doch mag sin vatter dawider sin vnd die gottgelupt
widerrueffen vnd das vmb das wan vffsatzung der gesetzt als ain mentsch dem andern vndertaenig gemachet wirt . hat
acht vff das . das da vil vnd dik geschicht . Yst aber da zain kint zuo sinen tagen vnd verber die viertzehen iar ist komen
vnd soelich gottgelupt tuot das mugen vatter vnd muoter nit widerrueffen noch wennden Beatrix mag man yemand
verbinden mit gelupt . das er in ainen orden var oder gaistlich werde . Der vatter Sant thomas von aquino antwurt vff
die frag vnd spricht . das ain werk das vsser ainer gelupt geschicht loblicher sige denn geschaech glych dasselb werchk
sussz one gelupt . vnd darvmb sich verbinden mit gelupt gaistlich ze werden oder in ainen orden ze varen ist an jm selber
loblich . vnd was von jm selber loblich oder guot ist . des mag man sich wol verbinden mit gottz gelubt . mit namen
soelich personen die sich denn alters vnd jr selbs macht halb als vorgeschriben stat ze verbinden hand Beatrix Ist es aber
also das ain guot werchk . daz vsser gottz gelupt geschicht besser oder loblicher sol sin denn obglych dasselb werchk sussz
on gottz gelubt beschich Der vatter Ja sant thomas von aquio setzt och des dry vrsachen darvmb daz billich it . die erst ist
wan gott gelupt ist ain werchk das gotz eere zuo gehoerd allain . vnd genempt ist ze latin dieselb eere latria . ven die ist
die alleer edelost tugend . vnd das nu zuo gat vsser dem edelern . das ist och dester edeler . vmb das es von der edelern
tuget zuo gat // die ander vrsach ist . wan der gott gelupt tuot der vnderwirfft sich gott mee denn der gottz gelupt nit
entuot . die dritt vrsach ist wan durch die gottz gelupt wirt des mentschen wille vnbeweglich bestaetiget oder genestnet
zuo guotem . das aber als aristotiles spricht vsser ainem genestnoten oder bestaetigoten willen geschicht . das kompt
vsszer vollekomenhait der tugend . darumb ist ain guot werchk das vsser ainer gottz gelupt ge
Referenzkorpus Frühneuhochdeutsch 1.0.1 (https://linguistics.rub.de/ref/) 7
F115: Die Fuchsfalle Modernisierter Lesetext
F115-021r,17 schicht besser vnd loblicher . denn geschaech es one gottzgelupt Beatrix Lieber vatter weder bindet
aber . ain ayd mee . oder gottz gelupt Der vatter das verantwurt sant thomas von aqui
F115-021r,18 no . Vnd spricht . Gottz gelupt ist an ir selber mere verbuntlich vnd bindet von ir art me denn der
ayd uon im selber oder von siner art . wan verbuntlichkait der gottz gelupt ist gewidempt vnd gesachet . vsser gloep
F115-021r,19 lichhait die wir gott schuldig vnd pflichtig sint . ven wer die bricht . das ist vngeloebikait vnd vneer
die man mit dem bruch gott erbutet . Aber wir gott schuldig sint darussz sin wir schuldig das wir war machend das . daz
wir durch sinen namen verhaissent . vnd wer den ayd bricht der tuot gott vneer oder enteeret jn . Also begryfft der bruch
der gottzgelupt . baidw . enteeren gottes . vnd och vngeloeplichhait . die baidw sint sch
F115-021r,20 waerer vnd herter denn ir ains allain . darvmb bindet gottz gelubt an ir selber mere denn der ayde an
jm selber binde Beatrix das nu ain gotzgelupt tuot gaist
F115-021r,21 lich ze werden oder in ainen orden ze varen ist das des von not schuldig ze tuond . Ich mayn das
alter noch ander vorgeschriben sachan nit irrend . Der vatter als sant thomas von aquino sprichet so ist ain gottzgelupt .
ain verhaissen daz man gott verhaisset . von den dingen die gott zuo gehoerent . Ist nu als sant gregorius spricht . das
man durch kain sach die geluptan die . die lut gegen enander vertru
F115-021r,22 went oder by guatan truwen gelobend . verbrechen oder abgan mag . vil minder mag man die
geluptan die man gott verhaisst oder gelopt verbrechen oder ab gan ane rauch . vnd darvmb was der mentsch mit getz
gelupt verhaisset oder gelopt das ist er von nott schuldig ze laisten . dauon spricht die glose . vber das wort in dem psalter
. tuont gottz gelupt . vnd laistends . gottz gelupt tuon . wirt dem willen gera
F115-021r,23 ten . aber nach der gottzgelupt verhaissnussz . so gehoert von not vollaistung darzuo . darvmb so ist
das von not ze vollaisten was man mit gottz gelupt ver
F115-021r,24 haisset . das denn gott zuo gehoert . im ist aber das offen
F115-021r,25 bar daz gaislich leben allermaist gott zuo gehoert wan ain mentsch gott sich selber . Gentzlich da
mitt verpflicht darvmb . welches mentsch gottz gelupt tuot vnd sich damitt verhaisset . gaistlich ze werden . daz des
denn macht vnd gewalt hat . das ist von not schuldig daz ze vollai
F115-021r,26 sten . vff die maynung daruff es denn die gottzgelupt getan hat . Also ist das es sich plossz vnd one
fur
F115-021r,27 wort verhaissen hat . das sol es also schier vnd so erste es mag on vff tzog vollaisten . hat es sich aber
verhaissen mit vorworten vff ain gewissz zyt . oder mit ainem ge
F115-021r,28 wissen gedingde . wenn denn daz gedingde zeweg wirt bracht oder die zyt kompt . so sol es sin
gottzgelupte vollaisten one vertziehen vngefarlich Beatrix wie geschaoch aber jm . ob man daz memtsch nit woellt
jnnemen . Der vatter Sant Tho
F115-021r,29 mas von aquino spricht . Ist des mentschen maynung schlechtitlich sich ze verbinden gaistlich ze
werden . vnd setzt sich in der gottzgelupt nit in besunderhait vff ainen gewissen orden . denn das es nach der gelupt jm
selber furnimpt dazjm der oder der orden oder das closter koemlicher sige denn ain ander orden oder ain ander closter
. mag es denn in dem orden oder in dem closter die es also furnimpt nit inkomen so sol es in ainen andern orden vnd
ander closter varen wan es ist ye von nott schuldig . in ainen orden ze
F115-021r,30 varen . hette es aber sin maynung in der gottzge
F115-021r,31 lupt in besunderhait vff ainen genanten orden oder in ain genant closter gesetzt von besunderm
wolge
F115-021r,32 uallen das es darzuo hett . wollte man es denn da nit inneme . So waere es nit schuldig anderschwa
in ainen andern orden oder in ain ander closter ze uaren Also ist sant Thomas maynung . Beatrix moecht aber das
mentsch das sich in ainen gewissen vnd genanten orden mitt gottz gelupt verhaissen hett . icht in ainen andern orden
inuaren Der vatter daruff antwurt aber sant Tho
F115-021v,01 mas von aquino vnd spricht . jn dem groessern wirt das minder begriffen oder verstanden . vnd
darvmb der sich verlopt oder verhaissen hat mitt gottz gelupt oder mit dem ayde . in ainen mindern orden ze uaren der
mag wol in ainen meerrern oder groessern orden varen . es waer denn etwas besunders das jn daran irrte das redlich
waer . als ain siechtung oder das er guot hoffung hett . gott naeher ze sind in dem mindern denne in dem merren
orden . Aber er moecht nit in ainen mindern orden inuaren denn der waer darin er sich gelopt hett . Es geschaech
denn vmb redlich sach mit vrlob sins obersten vnd daz er och demselben orden die gehorsami taett die dem orden zuo
gehort Beatrix mag aber ain gaistlich mentsch das ietzo in ainem orden gehorsami hat getan in ainen andern strengern
orden varen . Der vatter das antwurt Jnnotentius . vnd ist das kuntlich daz der orden strenger sige . dennocht mag es
nit darin komen . ist . das dadurch sin orden in dem es ist schwaeren schaden enpfahet oder arge leumden . das zucht
man vsser dem rechtbuoch . wan es ensol nit vrsach sin der ergerung . vnd sol och me vnd vas furnemen sins ordens
gemainen nutz denn sinen besundern vnd aigen nutz . nu ist ie das sin besunder nutz wenn es in ainen andern strengern
orden vert So ist das ain gemainer nutz sinen orden da er verhuetet wirt vor schaden oder vor argem leumden . vnd
spricht sant Thomas von aquino . das vsser Ainen orden gan in ainen andern orden ist nit loblich . es geschech denn
vmb grossen nutz oder notdurfft . wan es werdent gewuonlich die geergert von den man ander swahin zu het . So ist och
ainen lychter sin gaistlich ordenung ze vollebringen in ainen orden des es gewuonet hett denn des es nit gewuonet hett .
Referenzkorpus Frühneuhochdeutsch 1.0.1 (https://linguistics.rub.de/ref/) 8
F115: Die Fuchsfalle Modernisierter Lesetext
nach gewuelichen vnd allen glychen dingen . darvmb liset man in der altuaerker Buoch das abbt nestorius sprach . ainen
ieglichen ist nutzlich . das es in dem fursatz den es erwellt hett . yle mit allem flyssz vnd emssikait zuo der volkomenhait
sins augenangen werchkes ze komene . vnd in kainen weg . Ab gange von der gehorsamin die es ain male erwellt hett .
vnd des setzt er darnach ain soelich sach . wan es ist nit muglich das ain mentsch . vndersturt sige mit allen tugenden
. vnd welches die tugend alle ains mals mitenander vnder stat ze begryffen . ist von not das jm begegene . das man
gemainlich spricht . wer allen tugenden ainsmals nachgryfft . der erhaltet kain voelliclich . wan vnderschidlich oerden .
hand jr vnderschid nach vnderschid
F115-021v,02 lichkait der tugenden werchk .. Doch so mag ain gaistlich mentsch loblich vnd wol vsser ainem
orden in den andern komen . vmb dry sachan . des ersten vmb das es minne hett vnd begird zuo ainen volkommerm
orden vnd och vmb die volkomenhait in den volkomnern orden vert . vnd die volkomenhait lyt nit allain an strengkait
des ordens . sunder vnd furderlicher lyt sy an der end sach darvmb denne der orden vff gesetzt ist . wol lyt sy och etwas
doch nit allerfurderlichost . an strengi der vff gesetzten gebott die man in dem orden haltet vnd zuo der endsach darumb
derselb orden vff gesetzt ist wol
F115-021v,03 schiklich dienent . . Zuom andern maul . von ab laessi
F115-021v,04 kait wegen schuldiger volkomenhait in ainen orden . als ob gaistlich lut in ainem strengern orden
an viengend hinlaessiclicher ze leben vnd die ordenlichen gesatzten ab ze lassen . da moecht ain gaistlich mentsch wol
loblich in ainen andern orden varen vnd ob der orden minder oder nit als volkomen waer als der orden vsser dem er fuere
von soelicher hinlaessikait wegen . doch ist es also das man in dem orden darin er vert desselben ordens ordenlichen
gesetztan redlicher vnd vas haltet denne in dem orden darussz er vert . Also spricht Abbt Johannes in der alt
F115-021v,05 uaetter Buoch von jm selber das er vsser dem ainsidel leben gieng in ain minder leben zuo den die
da in mengin
F115-021v,06 der geselleschafft lebtent . vmb das wan das ainsidel
F115-021v,07 leben hett an geuangen ab ze gand vnd minder ordenlich gehalten werden . Zuom dritten mal . von
krankhait oder ploedikait des lybes moecht ain mentsch vsszer ainen orden in ainen Ringern orden varen . wan es komt
erkwenn das ains von krankhait oder ploedikait sins lybes ettlichw gebott oder ordenung sins swaerern ordens nit mag
gehalten . das . ains ringern ordens ordenlichw gebott wol moecht halten . Aber es ist ain vnderschaid in den dryerlay
vorgeschribnen wysan . wan in der ersten wyse sol der mentsch von demuetikait wegen ain vrlob nehmen vnd das sol
man jm och nit vertzyhen da man kuntlichen waisst das der orden darin es will hoeher ist denn der dar
F115-021v,08 ussz es varen wil . ob aber des billicher . zwynkl waer da sol man sins obern vssrichtung eruordren .
alsus wyset das rechtbuoch . Zuo glycher wyse bedarff man in der andern vorgeschriben geschicht des obern vssrichtung
ze eruordren . Aber in der dritten vorge
F115-021v,09 schriben geschicht . ist ain vrlob des obern notdurfftig Beatrix Lieber vatter so nu ain mentsch
in der massen als vorgeschriben ist in ainen ringern orden kompt denn es vor gewesen ist . muossz es dennocht die
gehorsami halten die es by gottz gelupt in dem Strengern orden darussz es komen ist verhaissen hat Der vatter Es sol sich
glychen dennan zuo den es kompt . die denn denselben orden redlich haltent vnd sol tuon vnd halten das dieselben von
jrs ordens wegen schuldig sind te tuond . vnd hat es von des vordrigen ordens wegen vertzit anders vnderschidlichs gelopt
des ist es ledig . darvmb daz nit irrtung vnder jm vnd den vff erstand zu den es komen ist vnd ir redlichw ordenung
dadurch nit geendert noch zerbrochen werde . Beatrix nu sag mit lieber vatter da aber ains vsser ainem orden in den
andern vert . mag es sin guot daz es in den ersten orden brachto mit jm fueren in den anderen orden . oder welicher
orden hat recht darzuo Der vatter Als hostienß schribt Ist das es vsser dem closter kompt . ee . das es gehorsamin mit
gottz gelupt tuot . So ist nit zwyuels es mug mit allem sinem guot das es hinin hett bracht wider vssher varen als daz gar
offenbar in dem rechtbuoch geschriben stat . Es waer denn das es sin guot es waer lutzel oder vil . Plossz vnd vnwider
F115-021v,10 ruefflich hett hiningeben . Ist aber das es nachdem so es ge
F115-021v,11 horsami mit gottz gelupt . Oder sussz geschwygklich getan hat herusszkompt vnd one vrlob . So
plybt das guot dem closter darin es daz guot bracht hat . waer aber das es mit vrlob oder wider sinen willen von etwas
sach wegen in ain ander closter kaeme . So sol das closter darin es kompt die wyle es lebt das guot niessen darvmb das es
dem closter kain vber
F115-021v,12 last sige vnd nach sinem tod sol das guat dem ersten closter belyben . Also zucht man dise antwurt
vsser den rechtbuachen Beatrix Lieber vatter sag mir waby ist ze merken welcher orden hoeher oder nidrer sige Der vatter
Liebw tochter du fragest also mengerlay das ich gantz von dem geuallen bin das ich in disem Buoch von dinen vnd der
andern schwoestran wegen han furgenomen Ich maint des ersten nit soelich vnd souil fragan vss ze richten . Sunder ich
maint etlich materie fur ze nemen vnd vssz ze richten darinne gaist
F115-021v,13 lich lut dik vnrecht tuend vnd da sich vntugend fur tu
F115-021v,14 gent vnd in gestalt der tugent darbietet . vnd doch vn
F115-021v,15 tugent rumint . So machest du der fragen zeuil vnd wirt die materie ze lang Beatrix nain lieber
vatter lassz dichs nit verdriessen die red bedunkt nieman ze lang wan der diser vnderwysung nit bedarff . oder nit gnad
darzuo hat . denselben machest du dissz Buoch nit . denn du machest es minen schwoestran vnd mir vnd andern die
soelich vnder
Referenzkorpus Frühneuhochdeutsch 1.0.1 (https://linguistics.rub.de/ref/) 9
F115: Die Fuchsfalle Modernisierter Lesetext
F115-021v,16 wysung bedurffend vnd sy gern hand . Ich will noch gar lutzel fragen . vnd will denn komen vff
soelichs daby man sich ver
F115-021v,17 huaten mag vor . Symonye . vnd soelichen vntugenden die sich in gestallt der tugend dar gend . bis
das wir komend an das darvmb du dissz Buoch hast furgenomen . wan Ich fragen dich nutzit wan das vns ainualtigen
schwoestran etwenn begegenen moecht vnd guot ist . das wir vns doch in etlicher massen wissend darinnen ze halten .
bis das wir hoehers rates von vnsern pbern darumb bekomen mugend . vnd bitt dich daz du antwurtest // Der vatter Ich
schlach dir din fragan nit gern ab . So ist mir och nit an minne so lang materien ze handelen wan lengin der sagan bringt
vr
F115-021v,18 drutz . doch vff daz kurtzest diner frag ze antwurten So wissz als sant Thomas von aquino spricht .
den obersten grad oder staffel in gaistlichen oerden haben die . orden die gewidemt oder geordnet vnd vff gesetzt sint ze
lerende oder ze predigen . Den andern grad oder staffel haben die oerden die . gewidemet geordnet oder vff gesetzt sint
ze contemplierene oder zuo ainem schowenden leben den dritten grad oder staffel haben die oerden die gewidenipt ge
F115-021v,19 ordenet oder vff gesetzt sint vff vsswendig vebung oder vn
F115-021v,20 muossz . vnd doch in der grad oder staffel ieglichen . mag furtreffenlichhait . vermerket vnd
furgenomen werden nach dem vnd ain orden geordenet oder gewidemer ist vff ain hoeher werchk in der selberlay
werchken . Als vnder den werchken des vebenden lebens . ist furnemer . die genaugenen . le
F115-021v,21 dig machen machen denn pilgrin enpfahen . vnd in den werchken des schöwenden lebens . ist
furnemer das gebett . denne die leere . Es mag och furtreffenlichhait oderredlicherw gebott vnd gesatzt hat die
treffenlicher vnd geschiklicher dienent . die entlichen furgenomen maynung des ordens ze erholen denn ain andeer orden
Beatrix Lieber vatter weder ist aber das leben gaistlich volkomner oder loblicher . da ain gaistlich mentsch allain wuanet
als ain ainsidel . oder da ains vnder vnd by vil gaist
F115-021v,22 lichen luten wuonet . als in ainem closter Der vatter liebw tochter vff die frag antwurt och sant
Thomas von aquino vnd spricht . das geselliclich leben . vnd maint da vil byenander gaistlich leben fuerend . ist
notdurfftig zuo vebung vff volkomenhait . wan da vil in ainen ordenlichen closter byenander veraint sint die vnderwysent
enander mit worten . mit exempeln vnd byzaichen vnd mit puassz vnd mit straff zuo volkomen
F115-021v,23 hait ze komene . Aber aynikait der wunung oder ain
F115-021v,24 sidelkait gehoert den zuo . die yetzo volkomen sint . vnd andeer luten vnderwysung noch straffe
oder puessz nit notdurfftig sint . Als nu das . das yetzo volkomen ist . loblicher vnd edeler ist . denn . daz man noch
darzuo vebet das es volkomen werde . Also ist och ainsidel oder aywuonig leben so es ain mentsch an sich genomen hat
vnd haltet als denn darzuo gehoert . nach glychen dingen loblicher vnd edeler denn das geselleclich gaistlich leben . doch
wa sich ain mentsch vorhin gaistlicher vebungan nit wol genietet noch geemssi
F115-021v,25 get hett dem ist sorgklich aynsidel . oder aynwuanigs lebens sich ze vnderstan . Es sige denn das jm
goettlichw gnad in besinderhait darinne ze stacken kome . vnd das erfulle das ander gaistlich verbind lut mit vebungen
erholent . Als daz die goettlich gnad erfullt an sant anthonio vnd sant Bendicto . vnd von den aynwuanenden spricht och
sant Augustino daz die . die obern sint die von der menigin der lute ge
F115-021v,26 sundert wuonent vnd niemand verhengent zuogang zuo in ze habene vnd lebens in grosser mainung
des ge
F115-021v,27 bettes Beatrix Lieber vatter mich benuegt nuze
F115-021v,28 maal wol von der materie was oder welicherlay lut man soelle oder mug in oerden enpfahen . vnd
von ettlichen stuklein der du mich damitt och vnderricht hast wie wol ich mee zefragen hett wurde es nit ze lang . nu
bedoerfft ich wol furbas ze wissen . wie oder in welicher wyse man soelich lut in gaeistlich leben oder oerden soelle
enpfahen die man denn als vorbegriffen ist darin enpfahen mag . Sunderlich das die grossz suend darinne vermitten
werde die da haisset Symonya . von der du mir dik geseit hast . das du mich in allen lande in kain closter getruwtest ze
bringen vor symonya . vnd wolltest mich in der welt han ge
F115-021v,29 lauffen von der Symonya wegen vnd och vmb das . du niema kain jungkfrowen closter erfragen
mochtest da man die regel vnd mit besunderhait gemainsami hielt one aigen
F115-021v,30 schafft . bis das dir vnser cloter getzaiget ward . von der aigenschafft will ich . in ainem andern
capittel hie nach fragen . vnd yetzo von der Symonya . darvmb daz ich dester ordenlicher dauon fragen kunne vnd etlicher
massen verstande wie vnd wes ich davon fragen soell so sag mir was ist Symonya . Der vatter Liebw tochter du hast
war . man hett mir verhaissen dich inzenemen in ain closter prediger ordens daz wollt Ich han vff genomen wie wol sy
aigenschafft da hettent . daz nam Ich fur vff ain solich maynung . wan Ich hett ain guot getruwen . mit dem weltlichen
gewalt daselbs . vnd och mit den vattern desselben ordens . ze schaffen vnd ze weg ze bringen das . das closter muesst
beschlossen worden sin vnd das die schwoestran aigenschafft muessten ab gelassen vnd die regeln gehalten han vnd hett
des etlich vnder jn die du wol hilfflich wollten gewesen sin . das verstuonden ettlich der raete an denselben ennden die in
derselben wandel allermaist in das closter hetten . vnd leitent den conuent wider des rates willen ven an sin wissen daran
. das sy gelt an mich aischotend . vmb die pfruend . darvmb das Ich dan nit wurd ab gewyset . vnd sy aischotend gar
wenig Ich hett es mit sechs guldin oder mit minder ab gericht . die hetten etlich schwoo
F115-021v,31 stran vnder jn die mir mainten bystendig sin . gern fur mich dar geben . daz taten sy vmb das .
Referenzkorpus Frühneuhochdeutsch 1.0.1 (https://linguistics.rub.de/ref/) 10
F115: Die Fuchsfalle Modernisierter Lesetext
das sy mich damit abtribend wan sy wyssotend wol das ich ie kain gelt verhiessz oder gaebe . So hette Ich doch och wol
in ain ander Rych maechtig closter des ordens von Cicelis wol bracht on verhaissnussz vnd on alles gelt da ain ieglichw
andrw mit geding vmb die pfruond muossz pfund geben das schluog ich och ussz . vmb das die schwoestran dasselb
aigenschafft vnd nit gemainsamin haltent vnd sint sussz in all anderweg gar erbar vnd ordenlich jungkfrowan denn daz
ich kain zuouersicht hett noch hutt dissz tags ge
F115-021v,32 haben mag das sy in recht weg vnd ze haltnussz jrr regal in dem stuck bracht mugen werden .
darvmb schluag ich die cloester vnd och etlichw andrw cloester ab . vnd hett Ich verwer closter nit dunden das die regul
vnd der orden darinne gehalten waeren vnd das Ich dich darin moecht han bracht one Symonya . Ich hett dich ee .
ewiclich in der wellt ge
F115-021v,33 lassen ee Ich dich in ain closter geben hett mit Symonya oder da man die regul nit hett gehalten .
wan Ich hett des vorcht vnd gewissni gehebt daz Ich dich vnd mich vnd och ander lut mit vns verdampnet hett in ewig
verdampnussz . wie wol des vol vnser an gebornen frund die sich nit bessers verstuondent . wider mich warend . Vnd
darvmb vff din frag ze antwurten so wissz das von grobhait vnd groessin der der suende der boesen vnd kaetzerischen
Symonye vil zeschriben waer daz dir vnd andern ainualtigen luten nit notdurfftig ist ze wissen denn das die maister
goettlicher geschrifft vnd och die lerer der rechtbuoch ertzellent was Symonya sige vnd sprechen Symonya ist ain flyssiger
wille ze koffen oder ze verkoffen etwas gaistlichs oder an gehefftes an gaistlichs . also sprechent Sant Thomas von aquino
der grossz alberthus . petrus von tharanthasia vnd ander vil lerer vb das Buoch von den hohen sinnen vnd in andern Jren
Buochern . vnd kurtzlich ze reden so verstand by gaistlichem . gotlich gnad vnd tugend wan das ist wesenlich gaistlich
ding . vnd kuchan . kuchhoeff vnd hailigw vassz als kelch vnd gewycht monstratzan vnd des gelich . die von wyhin oder
von segen wegen hailig genempt sint . vnd zehenden vnd gaistlich pfruedan vnd soelichw ding die geordenet sint daz der
Cristenhait amptlut da/
F115-021v,34 mitt gaistlichhait mugen gnuog sin . vnd och gewalt gaist
F115-021v,35 lich personan oder pfaofflich amptlut ze antwurtent ven ze erwellen zuo gaistlichen oder zuo
pfafflichen pfruenden oder aemptern Soelichs alles ist gaistlich oder gaistlichem an gehefftet . vnd nach Raymunud
maynung so mag man das alles gaist
F115-022r,01 lich . haissen oder nemmen . vnd daruff bedarff es des stuklins denne nit zuo ze legen . daz da lutet
. oder an gehefftes an gaist
F115-022r,02 lichs . denn das man nu plossz sprech . Symonya ist ain flyssiger wille ze koffen oder ze verkoffen
etwas gaistlichs Beatrix Sag mir lieber vatter warvmb sprechend die lerer das Symonya . vnder den sunden die vordrosten
statt halte . vnd in dem rechtbuoch stat geschriben . daz alle suende gegen Symonya te schaetzenen fur nutzit geschaetzet
sigen . ist es war . Der vatter Ja liebw tochter es ist war in der maynung als daz die lerer vnd das recht Buoch maynent .
vnd lutet also . das die Symonygisch kaetzerige die ersten oder vordersten stack halte vnder allen suenden . vnd das ander
suende alle gegen der kaetzerige der Symonye nutzit ze schaetzen sigen . vnd daz ist nit ze ver
F115-022r,03 stende von allerhand Symonye . denn von der Symonye die da ain volkomen nachuolg ist der sunde
Symons des zoberers von dem och Symonya den namen hat . die geschicht mit boesem vngeloben . vnd ist och kaetzery
dieselb suende . Wan Symon wollt vmb sant petern han erkofft . gnade des hailigen gaistes wundertzaichen ze tuend als
sant peter die tett . als man dauon wol lyset in dem Buoch der getaete der zwoelff botten in dem achtenden capitel . vnd
darvmb sint die symonyer vnd Symonyerinen . nit aigenlich ze
F115-022r,04 reden . kaetzer vnd kaetzerinen . welich nit falsch maynungan darinne hand . wol nempt man sy
kaetzer von der glych
F115-022r,05 nussz wegen die sy hand mit kaetzern an jren getaeten oder geschichten . wan si tuond in der
symonyeschen geschicht als ob sy maynend daz die gnad des hailigen gaistes . mug gehabt oder besessen werden durch
gelt . wer och daz maynte das waer ain kaetzerye oder kaetzerischer gelob . vnd in der Symonye da soelicher valscher
gelob nit enist . da ist dennocht vast grobw grossw sunde . die die rechtbuoch vnd all hailig lerer vast grossz haltent vnd
hart buossz daruff setzent . vnd dauon spricht sant gregorius in dem register vnd stat och in dem rechtbuoch . also .
wan aellw gytikait abgoetter dienst oder abgoetteryg ist . wer die in den kuchlichen oder gaistlichen wnerdig aemptern
oder wirtikaiten ze geben . nit verhuetet der wirt der verdampnussz des vngloben vnderworffen . wie wol er den globen
den er damit versumpt . bedunket halten . Noch vil me vnd graeilicher ding waer von der boesen sunde der Symonye ze
schriben . waer es nit ze lang . lassz dir gnuog sin daz du hoerst daz sy ain boesw haosslichw suend sige . vnd huet dich
daruor vnd rat vnd warne menglichen sich daruor ze hueten als verre du mugist . wan sy ist der klainen fuchsslin ains die
sich dik in gestalt der tugend dargebend vnd doch vntugend sint . Beatrix Sag mit lieber vatter machet der aynig wille
ane die werchk . den mentschen ze sy
F115-022r,06 monyer . Der vatter Liebw tochter . Raymundus vnd ander der hailigen geschrifft vnd och der
gaislichen recht maister . sprechent . das in den dingen die da verbotten sint vmb das sy . Symonygisch sint Als da
ist koffen oder verkoffen hailikait oder Sacrament . da ist des aynigen willen gnuog one nachuolgung der werk das der
mentsch dar
F115-022r,07 vmb Symonygisch sige . vor gott oder nach gottes vrtail also maint petrus von tarauchasia Aber nach
mentsch
Referenzkorpus Frühneuhochdeutsch 1.0.1 (https://linguistics.rub.de/ref/) 11
F115: Die Fuchsfalle Modernisierter Lesetext
F115-022r,08 lichem gericht oder vrtail . da der will nit vss gangen ist in die geschicht weder mit getat noch
mit gedingen daz haisset nach mentschlichen gericht nit symonya vnd hat och nit die straff oder die pene die . in den
rechtbuochen vmb symonye sint vff gesetzt . daz sy darvmb . vngeschikt werden zuo wirdikaiten oder vmb nrw aempter
koment Wol ist es ain grossiv sund . vnd ist gnuog daz die person die das mitt dem aynigen willen hat also furgenomen
. penitentie darvmb tuee . daz ist . das sy laid oder ruw darvmb hab mit ainem fursatz nit men zetuend vnd das bychte
vnd die puossz vollefuore die ir darvmb wirt vff gesetzt . das ist des rechtbuachs maynung vnd der lerer . Aber in den
dingen die da Symonygisch sint vmb das . das sy verbotten sint von der cristenhait . Als da ainer ain kirchen vff gaebe
oder ain ander pfruende . darvmb das man sy ainem sinem frund werde oder des glychen . da ist nit gnuog daz der aynig
wille da sige . das es symonya haissz . ane die gedinge oder die geschicht . als die maynung des rechtbuochs ist . das ist
doch also zenerstaend da der wille nit beratenlich gehafftet hat . wan . waer der will beratenlich gehafftet . also das es
an jm nit zerrunen noch erwunden waer . denn daz es anderswa her geirrt ist . daz es nit ze getat oder ze geschicht ist
komen . so ist es symonya vor gott vnd nach goettlichen gericht . aber nit nach mentschlichem gericht . vnd die sund
ist ab ze legen dem almaechtigen schoewffer . och mit penitentzie also hat daz rechtbuoch inne . Beatrix Sag mir lieber
vatter . muossz allw genott des geding daby sin das es symonya haissz . Der vatter nain wan gyesi was ain symonyer wie
wol er kain gedinge hett do er von naaman die gaben nam . Beatrix Ist es aber symonya da die mainung oder begird ist
gabe vmb gaist
F115-022r,09 lich ding ze enpfahen da doch sussz nutzit geuordert noch gegeben ist . Der vatter Ja es antwurt
uff ain soelich maynung das recht buoch . vff ain frag . da ward dem bapst furgetragen wie das etlich . erholet hetten
gaistlichw ding one gabe one lon vnd one alles gedingde ze geben noch ze nehmen . denn das allain die begirde des
gemuetes gaben ze geben vff ain sytte vnd ze nehmen iff die andern sytten da was . vff das ward der Bapst gefraget ob
die schuldig waeren die gaistlichen ding wider vff ze geben die sy erholet hetten mit soelicher begirde des gemuetes . Er
antwurt das sy vmb soelich Symonye nit schuldig sigen die gaistlichen ding ze verlassen wan es ist gnuog in soelichen
dingen daz die Also vnd damit vn
F115-022r,10 recht tuond . dem schoeppffer mit der penitentzye gnuog tuegend . Beatrix Ich horte gern in
wiemengerlay wyse die symonye zuo gieng das Ich vnd min schwoestran vns der sterbas daruor gehueten moechten so es
als ain boesw sund ist Der vatter Symonya gat in mengerlay wyse zuo . vnd die wysen ertzellet ain maister anders denne
der ander . Raymundus erzellt die wysan nach den gaben die man gyt in syminygischer wyse . vnd spricht . wan da wirt
gab geben vmb gaistlich ding . Aintweders . gabe von der hand . oder von dienst . oder von der zungen . als gregorius
vber ysayam schribt das dryerlay gab ist . von der hand . von dienst . vnd von der zungen . Gab von der hande ist gelt
. vnd by gelt verstat man aellw zytlichw ding Sy sigend ligend oder varend guot . also spricht daz rechtbuoch . Gab von
dienst ist ain vnbeschalter dienst spricht Raymundus Gab von der zungen ist ain gunstlichhait . als daz rechtbuoch wyset .
Aber dauon frag hie nach in besunderhait . da es besser start hert . wyset vnd nach dem sint och die wysan der symonye
Jn ainen andern weg Ist Symonya . mengerlaye . aintweders die Symonye ist von des wegen . der da gaistlich ding gyt
oder verlycht allain . als ob mir ainer gaeb oder verlihe etwas gaist
F115-022r,11 lichs vnd naeme darumb zytlichs . one min wissen von ainen andern als von minen frunde oder
gesellen der jm das gaebe one min wissen . Oder von des wegen allain . der gaistlichs naeme oder enpfienge . als naeme
oder enpfienge Ich ain sacrament . vnd gaebe darvmb etwas zytlichs . nit dem . von dem Ich das sacrament enpfienge
sunder ainen sinen amptman oder diener one sin wissen . Jn der ersten sach . waere der ain Symonyer . vnd waer der
kain Sy
F115-022r,12 monyer der mir das sacrament also gaebe . die Symonye moecht och zuo gan das sy band der da daz
sacrament gyt vnd der es enpfahet Syminyer waerend . als hett der bischoff gelt von ainen enpfangen vmb die wyhin . oder
enpfieng din priorin von ainer die sy in den orden naeme zytlich guot vmb die pfruend die waerend beid Symonyerinen
Es moecht och Symonya zuo gan das entwedra Symo
F115-022r,13 nyer wurde weder der daz gaistlich ding gyt noch der es enpfahet . Als gaeb din muoter so man
mich mitt dem sacrament richte one mins bychtherren der mich richte vnd och on min wissen dem mesener vmb das
sacrament . etwas zytlichs guotes . So waeren sy vnd der mesener Symonyer ven waer weder min bychtherr noch Ich
darvmb nit Symonyer . Also macht du wol etwe
F115-022r,14 engerlay wyse noch merken wie die boes suende die da Symonye haisset zuo gat . vnd sich fur treit
fur tugend vnd dich vntugent ist . darvmb . vahend vns die fuchsshin die da wuestent die wnigarten Beatrix Lieber vatter
wie ist es vmb die gaist
F115-022r,15 lichen lute die man in cloester enpfahet vnd zytlicher nutz darinne an gesehen wirt Der vatter liebw
tochter nach dem vnd sant Thomas von aquino . hostienß . San fredus ven ander maister goetlicher kunst vnd der rechte
. schribend . Ist das ain closter gnuog hat . vnd wirt denn yemand darin enpfangen vnd die mainung surderlichen . ist .
das er durch die zytlichen ding die gaistlichen ding erhole oder habe . vnd das jn die susst darin nit enpfiengend denn
von des zytlichen nutzes wegen . So ist es ze baider syte Symonya jn dem willen . Waer aber ain Closter in soelicher
armuot . oder notlichhait . das sin nutzungan den per
F115-022r,16 sonan die darin gehortent nit moechten gnuog sin . So mugend . die closterlut . nit allain maynung
han . zytlichw ding ze nemen von dem menschen oder der personen die sy enpfahen . Sunder sy mugend vff das . das
Referenzkorpus Frühneuhochdeutsch 1.0.1 (https://linguistics.rub.de/ref/) 12
F115: Die Fuchsfalle Modernisierter Lesetext
sy die gaistlichen ding vmb sussz oder vergebens gebend . och eruorden zytlichw ding damitt sy die entpfangen persone .
gehalten vnd jrem wesen guog dauon sin mugend . vnd mugend och ain benempt sum oder guot gedingen . Ist daz die
person das haben mag . das bewaert Bruader volrich der lesemaister von Strassburg in mengerlay wyse . vsser dem Buoch
von der zwoelff botten getaecken . von der peen als sant peter piniget ananyam vnd sin wyb Saphyram . vmb das sy ain
tail jre guates verschluogent . vnd nit ze gemeinsami in die gemaind der gloebigen brachtend . von der materie ruert och
etweuil . die glos vber sant paulus epistel . vber das wort . witkowan sollt eeren . Beatrix Lieber vatter wie bestat aber
das . by dem rechtbuoch . das es seit von der Symonye . in dem capittel das da an bachet . wan Symonya . vnd wyset .
vff ain soelich maynung . das die Symonygisch bosszhait by vil . nunnan oder closteriungfrowan . so vast hat vberhand
genomen . das sy kumm yemand one koff oder lon wellen enpfahen . vnd darinne zewort haben . jr armuot . darum
gebut denn das concilium . das . das icht mere geschech . vnd setzet welichw furohin soelich bosshait tuege . das denn
die enpfangen wirt . Also . vnd och die sy enpfahet . si sige ain prelaetin oder ain vndertamv vsser dem closter soell
getriben werden one hoffung wider inhin ze komen . in ain strenger closter . da ewig penitenti vnd buossz ze tuende .
Als du denn vas waisst wie das rechtbuoch das mit noch mee worten innehaltet . vnd manist du / da ain closter arm sige
da mug man ains an gedingen . dem closter ain slim oder ain ge
F115-022r,17 nant guot ze geben . // da bedunkt mich daz dinw wort ett
F115-022r,18 was anders lutent . denn das rechtbuoch Der vatter du bist nit die erst persone die bedunkt ain
widerwaertikait darin sin wider dem rechtnuoch . wan etlich maister ruerend daz och . vnd sunderlich Raymundus spricht
das des rechtbuachs maynung sige an dem ende . wa das sige das man ain person in ain closter inneme . vmb lon oder
vmb zytlich guat vnd armuot ze wort hab in betrugnussz wyse . da soelichw armuot nit enist . da begat man Symonya so
man zytlich guot darvmb nimpt / oder bedinget ze geben Aber hostiensis spricht . das des rechtbuochs maynung an dem
end sige . das es vnsicher vnd nit gewaerlich sige . das man yemand gaistlichw ding vergebens oder voran vmb sussz gebe
. vnd dar
F115-022r,19 nach zuo jm sprech das es mit im bring was im zelbene not
F115-022r,20 durfftig sige . wan es spricht Jnnocentius in der glos vber das rechtbuach vber dasselb capitel das nit
zimlich sige . das man ieman in dehainen orden enpfah mit soelichen vorworten oder geding . das es mit jm bring des es
geleben welle . wan Jn jrs closters guot nit gnuog mug sin mere lut oder personan ze
F115-022r,21 halten . darunb . setzt Raymunds hinzuo . vnd spricht es sige soelichen ze raten die in oerden varend
. das sy ir maynung gentzlich widement vnd gruntuestiment . das sy das zytlich guot allain durch gott gebend dem closter
vmb das . das sy jm icht vberlaestig sigend . vnd lutet der apparat Bernhardi vber das obgeruert capitel . also . vnd wie
wol man . mag sprechen . da ain closter arm ist . das ains das man darin enpfahet . soell mit jm bringen das es sins lybes
narung hab . so ist doch der sichrer weg . das man kain person mit soelichen worten oder geding entpfahe vnd spricht
sant thomas von aquino das wol zimlich ist . ob iemand von andachtes wegen den er ainen closter ertzoegt . mit sinen
milten almuosen . das man den och dester willicher oder souil dester ee in das closter entphahe . vnd redet Raymundus
mee vnd spricht . das soelich die mit ainer vnrechten maynung als vor begriffen ist in cloester komend . nit schuldig sint
. sich der closter ze entzyhenne . noch die cloester das ze wider gebenen . das sy von jn . ingenomen hand . wan das ist
nu Symonya des gemuetes . die man mit wurdiger buossz vnd penitentien mag ab wuschen als das rechtbuoch wyset vnd
des gehillet och sant thomas von aquino . vnd och Jnno
F115-022r,22 tentius . vber das rechtbuoch Beatrix Lieber vatter wie ist es denn vmb die cloester da man kain
geding hat vnd aber vorhin ain sum daran gemachet ist . daz ain ieglichw person die in die cloester varen will . vorhin
wol waisst oder ob sy oder ir frunde das nit wissetend so wirt es in geseit daz man nieman da hinyn enpfahe man geb
denn . hundert pfund vnd die person hab denn dartzuo zehen malter korns . oder zehen pfund . jaerlichs lypdings oder
in ettlichen cloestern es sigen manncloester oder frowen
F115-022r,23 cloester . minder . in etlichen meere . als du wol waisst daz du dasselber gegen ir etlichen gar hett
berett hast . vnd Sy maynend es sige mit loblicher gewuonhait also herkomen Der vatter Liebw tochter soelich vffsatzung
. als och ho
F115-022r,24 stienß spricht . ist in dem rechtbuoch verworffen vnd verdampnet als man das an mee enden der
rechtbuoch wol beuinden mag vnd ob ain person vergebens vnd vmb sussz in ain closter entpfangen wurd . vnd ob man sy
denn darvmb woellt darnach wider ussztryben das sy die gewuonhait nit halten woellt . das ist och in den rechtbuochen
verdampnet vnd ver
F115-022r,25 worffen . hielte aber ains von guotem willen die gewuon
F115-022r,26 hait . vnd gaeb ainen closter soelich vff gesatzt sum vngezwungen vnd an alles gedingde . das waer
der personen halb . nit Sy
F115-022r,27 monye es waer aber not das die maynung schlecht vnd goetlich waer . wan gott bekennt die maynung
. vnd ist sorgklich in soelichen clostern ze sind wan die vff gesatzt gewuonhait die sy gern sehend gehalten werden ramet
der gewissin vil zenach . vnd ist als ob ains by vergifften wurmen wuonet . des sint sy ze fliehene . Beatrix nu waisst du
wol daz dir gaistlich lut dik vff soelichs hand geantwurt . Sy nement ain person luter
F115-022r,28 lich durch gott . So geb sy die sum geltz die sy vff gesetzt hand oder als das mit loblicher gewuonhait
an sy bracht ist och luterlich durch gott . vnd tueend damitt kain vnrecht der vatter Liebw tochter es ist gar ain merklicher
Referenzkorpus Frühneuhochdeutsch 1.0.1 (https://linguistics.rub.de/ref/) 13
F115: Die Fuchsfalle Modernisierter Lesetext
vnder
F115-022r,29 schaid zwuschen den worten . vnd iren werchken vnd lyt luter an dem tag . das es nit also ist . als
sy furgebent . wan wa jn die sum geltz nit eruolgen moecht . da enpfiengent sy och die person nit . wa hast ye gehoert
von denselben cloestern das sy armer lut kind enpfahent die nutzit hand . Es waer denn das sy von maechtigen heren
oder luten gebetten wurden den sy das von vorcht bit getrurren versagen . vnd so sy soelich arm lut enpfahend . die hand
taeglichs vngruossz vnd kifern von jn vnd wirt in alle zyt vff gehabt das sy nutzit bracht haben . So han Ich das in kutzen
zyten erkunnet das vnser herr der Roemisch kung sin ersten bett geschriben hat an ain frowencloster nach des rychs
altem herkomen vnd gewuonhait . ain wolgeschikt kind inzenemen . des widertent sich die closteriungkfrowen . vnd
hetten daz gelt zewort . doch wurden sy mit gelt gefeillt . vnd zuo letste namen sy des gelt zain tail . vnd enpfiengen daz
kind . Vnd ist noch hutt dissz tags ain closteriunkfrow dasselb / . / des glychen han Ich jn ainen monad vernomen von
ainer gar erbern frowe . die ain kind in ainen soelichen closter hat . daz doch rych ist . vnd sich die schwoestran des
closters sussz in all weg so ordenlich vnd erlich haltent . das sy fur ander gaistlich lut ain guot wort hand . wie sy ir en
F115-022r,30 botten vnd geuordert hand . daz sy dem kind ain benempt lypding verschrib . als sy verhaissen
hab . oder Sy wellen ir das kind wider hain schiken . des glychen hoert man taeglichs von vil cloestern . Sy redent
beschaidenlich . aber sy kerent sich an niemand . sy sigen denn des geltes gewissz . darvmb ist das ir geuert vnd boes
gewuonhait in den rechtbuochen fur Symonye verdamnet . das sy boes sigint mit Symon vnd mit . gyesy . vnd das aller
boesest vnd sorgklichest ist . Sy sint also verplendet in der gytikait das sy von nieman darussz rede noch vnderwysung
wellen hoeren . Sy globend ettlichen gelerten luten die mit der Symony selber beladen sint . vnd och sussz nit redlich
gewissin hand . das sy wol wissent . Aber den rechtnuochen vnd bewaerten lerern noch gewissenrychen redlichen lerern
gelobent sy nit . Sy verkerent die goett
F115-022r,31 lichen geschrifft . vnd der hailigen rechtbuoch vffsatzung vnd beklaerung . mit jren schalb sprizigen
verkerten worten . Sy behelffent sich mit dem daz jn schad ist vn dir Sy
F115-022r,32 monygisch bosshait an das liecht bringt . vnd sprechent . die maist mengin gelerter vnd gaistlicher
lut tuee als sy tuend . vnd menigualtigent die bosshait . ven maynend es sy damit entschuldiget So ist es damit geboestet
sy hand zewort das och war ist Es sige nit minn in gaist
F115-022r,33 lichen luten als vor zyten / . / Ja in den gaistlichen luten als sy vnd ir glych sint . das ist doch . daz
die symony
F115-022r,34 gischen bosshait . Vffenthalt . So sy sich mit worten nit me behelffen mugent denn daz man die
bosshait vsser der geschrifft vnd vsser vernunfftiger warhait an den tag leit . So erdenkent sy lugenlich ainen verborgen
schirm den man mit wol geschticlich begriffen mag . das ist . ir maynung . vnd sprechend . jr maynung sige nit das
zytlich ze geben noch ze nehmen vmb gaistlichs . denn luterlich durch gott . also muossz man jn . des sy wenend . vff ir
maynung geloben . aber irw werckh zoegent clar
F115-022v,01 lich . daz ir maynung nit also . vnd ir antwurt untzit ist . Zua letst sprechnt sy . sy haben gerecht
maynung das iederman besech daz er recht tuee . vnd vmb sy kain sorg hab . damitt sol es schlecht sin . Ach gott erbarm
dich vber vnd allw . Wan Ich mag wol sprechen mit Jhesu Ich han erbaermd vber die schar . Ich main vber sy vnd jr
nachkomen die durch sy verwyset werdent Sol ir grossw arbait vnd ander ir grosser gotzdienst vnd andrw jrw furnemw
werk . die sussz . so sy one die Symony waeren . gott so wol geuielent . nutzit sin . vnd sy ewiclich vmb die Symony
mitt Symon dem zoberer vnd Sye sy verdampnet werden Beatrix Was bedunkt dich lieber vatter als in etlichen cloestern
ain gewuonhait ist welich Bruader oder schwoester enpfangen wirt das die dem Connent ainen guoten ymbis gebend .
vnd etwa gyt man etwas hussrates hinzuo . dash aissent sy an etlichen enden ainen dienst vnd bedingot man das nit
denn das es in den cloestern ain altw gewuonhait ist als sy sprechent vnd die gewuonhait ist in den cloestern die sich gar
ordenlich in iren sachan halten . baidw in dem orden von Citelis vnd och in Betteloerden vnd vil andern oerden . ob die
gewuanhait ze halten sige oder nit . wan doch das nit treffenlich oder grossz guot costet . Der vatter Ja die gewuonhait
ist wol ze halten von den die in cloester enpfangen werdent die in dem we
F115-022v,02 sen sint daz sy das wol getuon mugen . doch das . das in guoter maynung zuogang on alles geding .
vnd on zwangksalin won wan man das bedingote oder soelich personan dartzuo trangte so waer es Symony Beatrix Lieber
vatter Ich verstan wol das man soelichs oder minders oder meres nit sol be
F115-022v,03 dingen . waer aber die person die man enpfangen hett oder ir frunde so vnurstanden oder so karg
oder so aynrichtig das sy soelich gewuonhait nit halten woellten die doch menglich hiellte . Moecht man sy denn mit
ainem rechten . oder sussz mit jr obern gebott . oder mit innehalten ir gewuonlichen pfruend gantz . oder ir ains
tails . trengen soelich gewuonhait ze halten so sy die doch billich hielten als ander Der vatter Nain wan sy hielten die
gewuonhait nit billich wenn man sy des bedingote oder in kamen weg trangte wan das waer Symonya . vnd des setzt
das rechtbuoch ain geschicht die dem glych ist . Ainer hiessz Jacobus was ain chorher vnd ze chorren vnd mit Bruader
in ainer tuomkirche da hetten die chorherren ain gewuonhait das ain ieglicher der chorherren wollten jm ain tail siner
pfruende nit eruolgen lassen . Sy hetten den vor den ymbis oder das maul von jm vnd maintent sy hettint recht darzuo
das sy von der gewuondhait wegen von ainen ieglichen truwen chorherren voran ainen ymbis oder maul nehmen soellten
. das kam fur den Babst . der gebott ainem prior . waere dem also das er denn die chorherren trangte vnd dartzuo hielte
das sy demselben Jacobo dem nuwen chorherren die pfruend gaeben vnd eruolgen liessen als ainem andern chor
Referenzkorpus Frühneuhochdeutsch 1.0.1 (https://linguistics.rub.de/ref/) 14
F115: Die Fuchsfalle Modernisierter Lesetext
Referenzkorpus Frühneuhochdeutsch 1.0.1 (https://linguistics.rub.de/ref/) 15