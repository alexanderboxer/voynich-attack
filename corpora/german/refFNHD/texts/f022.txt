F022: Denkwürdigkeiten Modernisierter Lesetext
+H
corpus: ReF.MLU
language-area: mittelbairisch
language-region: ostoberdeutsch
language-type: oberdeutsch
genre: P
medium: Handschrift
time: 15,1
reference: Hs.: Blatt (r/v), Kolumne (a/b), Zeile
corpus-sigle: F022, II-Ab-P1,H
text: Denkwürdigkeiten
text-author: Helene Kottanerin
text-type: CB (Bericht)
assignment_quality: Z2
hoffmann_wetter_nr: HW 730; ZK(K)
library: Österreichische Nationalbibliothek, Wien
library-shelfmark: Cod. 2920
date: nach 1442
place: -
text-place: Schreibort Wien
printer: Johann Knobloch d.J.
edition: Mollay, Karl (Hrsg.) (1971): Die Denkwürdigkeiten der Helene Kottannerin (1439-1440). Wien (Wiener
Neudrucke 2).
size: -
language: fnhd
literature: -
notes-transcription: Zum Schreiber: Text nicht von der Kottanerin selbst aufgeschrieben, sondern vermutlich jemandem
diktiert; sie selbst hat an gegebener Stelle ihren Namen von eigener Hand in den Text eingefügt. Weitere Möglichkeit:
Der Originaltext ist abgeschrieben und dann durch den Namenseintrag durch die Kottanerin autorisiert worden. Wörter,
die im Satz fehlen und durch den Editor ergänzt wurden, werden in E-Klammern vermerkt.
abbr_ddd: KottDenk
extent: FnhdC: Ir,01-23v,08; compl: -
extent-size: FnhdC: ca. 14.000; compl: ca. 14000
@H
F022-001r,01 Do von Cristi gepurd ergangen warn fierzehenhundert vnd darnach in dem Newnvnddreis-
sigisten iar zu den ostern vnd phingsten / Vnd do der edel furst Albrecht erwelt was zu dem heiligen Römischen Kung
vnd vorma
F022-001r,02 ligen kron zu vngern auch enphangen het / vnd die KungInn auch enphangen het / Do kom sein
gnad her nach Prespurgk vnd blieb nicht lang hie / Da kam die edel kunginn fraw Elyzabeth zu irm ge
F022-001r,03 mehel von Ofen gen prespurgk Do schied furst Albrecht von osterrich vnd kam auch gen Prespurgk
mit seinem hof Vnd darnach sandt sein gnad herwider auf Wienn vnd man prachte im sein jungste tochter frawn
Elyzabethen mit irm hofgesind hinab gen Prespurg / das geschach / do was Ich Helene Kottannerin auch da vnd ward
ich auch mit gesandt nach dem hof kung Albrechts vnd auch seins gmehl der edlen vnd allergnedigisten fraün / Darnach
vnlang hueben wir vns mit sambt der kunginn / vnd die jung edlen furstinn vnd fuern da hinab gen Ofen Nicht lang
da warn wir zu Ofen vnd sakchman vber die dewtschen geschach do starb der Bischoue von Gran / der da genant was
Georg der Peloczky / da was die heilig kron dieweil zu Gran vnd kam kung Albrecht zu den herren genant die Peloczy des
Bischovs von Gran brueder / vnd heten Gran dieweil jnne do hat kung Albrecht die heilig kron / vnd auch das barament
funnden / Do heten die herren gena{8}n die peloczy ain taiding vnder
F022-001r,04 einander vnd die erber potschaft in daz Gslos zu Gran gesandt zu dem capitel vnd darvnder vil
getaidingt / Da gab sich das sy dem kung Albrecht der heiligen kron nicht vor sein / aber das sy gegen den kung waren
Nu merkcht in derselben zeit was nu verschinen ist die kunginn fraw Elysabeth was swanger worden vnd genas dann
kung Albrechten ainer edeln frucht des nam was Lassla genant Da sich die taiding nu zu end geben het vmb die heiligen
kran / do schikcht der edel kung Albrecht sein Juengste tochter die edel fürstinn junkchfraun Elysabethen auf das Gslos
zu Plintpurg vnd jch helena kottannerin fur auch mit Noch an dem
F022-001r,05 selbigen tag hueb sich der edl- kung albrecht mit seinem gmehel der edeln kunginn dahin gen Gran
nach der heiligen kron vnd die ward jm geantbürt Do richetat sich sein gnad zu seinem kriegsvolkch gen Zigedein do
sein gnad nü berait was do hueb er sich zum ersten auf dy Plintpurg mit seinen gmehel der edlen kunginn vnd fuerat die
Referenzkorpus Frühneuhochdeutsch 1.0.1 (https://linguistics.rub.de/ref/) 1
F022: Denkwürdigkeiten Modernisierter Lesetext
heilig kron mit jm zu seiner jüngstn tochter der furstinn vnd zugen ettleich vnd vngrisch heren mit vnd prachten sy die
heiligen kron / vnd truegen die in ain Gwelb das von funf seiten auch gewesen was / vnd jch helena kottanne
F022-001r,06 rin was auch dabei vnd truege die jungen furstinn an meinen arm vnd wol sach wie / wo man hin tet
die heiligen kron / do ward das Gwelb verslossen / vnd die tuer an dem Gwelb wol versiglt mit vil sigeln vnd die plintpurg
het dieweil jnne die edelen herren Graue Niclas von Posing / vnd graue jorg sein sun / do fuer der edle kung albrecht mit
seinen gmehel der edlen kungin in das veld vnd in das Geror gen Zigedein vnd wie es darnach geschach das wais man wol
/ vndd nicht lang darnach ward der edel kung krankch an dem prechen genan{8} die Ruer / da liesz In der truchsesse auf
fueren also krankchen vnd kam zu der plinten
F022-001r,07 purg legat In in den hof do kamen die ärczt von wienn zu jm Vnd so sein gnad ain wenig gepessert /
do schikchat jm sein junge tochter die fuerstinn ain phaitel das gehort zu jr selbs leib / do schikchat sein gnad das phaitl-
wider hin auf das haws bei ainen getrewn dem weicheman genan{8} der vinsterl- vnd het ain heftel / zum saekchen genät
das was gemacht mit zwain pilden vnd mit zauber daran das warn arbaisschaid / darnach die edel kungin fuer enhalb
Ofen auf des Laslaeswans güeter mit grossem kummer wann sie der Edl- kung albrecht gern gesehen bei im ze sein Vnd
er trueg vnd tet ir vil potschaft vnd sunderlich wan die kungin zu im nicht komen mocht daz si im doch ainmal kem
ee er sich danen hueb darnach ward jn belanngen von ainander Do schied sein gnad also krankcher von der plintenpurg
. da wolte sein gnad auch noch sein junge tochter jungkchfraw Elizabeth sehen vnd zog dahin gen Gran da ward sich
sein krankchait noch schwerer zu dem langen dorff Da starib der Edel kung vnd furst albrecht an Simans vnd judas abent
der heiligen zwelfpoten tag Am letzten vormittag do kam ain vngrischer herr genant auf die plintpurg zu der jüngen
fürstinn Wa er gleich sprechen wolt der edelen kungjnn jrer mueter do wolt er nicht gen vnd da ward im geantburtt / als
es dann pilleich was Er sprach dann vnser frawn gnad vnd sagt ir wie der edl- kung Albrecht die Heiligen kron von der
plintenpurg hiet aus gefurt das erschrekchat ir gnad gleich / do schraib ir gnad herauf Graue Niclasen von Pösing / vnd
graue Jorgen seinen sun / ob dem also wer oder nicht / das solt man jr zu wissen tuen do kamen die vor genanten zwen
grafen zu mir vnd namen mich in ir gehaim vnd giengen mitenander zu der tür da man zu der heiligen kron jn gieng da
waren die sigel alle gancz vnd schriben der edeln kungjnn also zue / do wolt ir gnad die warhait selb erfarn / vnd kam her
auf die plintpurg vnd vil vngrischer herren mit ir vnd giengen in das gwelb vnd truegen die truhen mit der heiligen kran
herauf vnd nomen die heiligen kron heraus mit dem votrumb do waren vil jnsigl an / die prachen sy ab vnd nomen die
heiligen kron heraus / vnd sahen die gar wol an da was ich bei / dar
F022-001r,08 nach nomen sy die heiligen kran vnd saczen die in ain klaine kisten do stuend die ander kron auch
jnn damit man die edelen kungjnn auch gekront het zu vngeren Vnd also stuenden die zwo kran beienander in ainer
kisten vnd stuend ain pett nahent bei derselben kisten darauf lag die edel kungjnn mit sweer puerd / vnd lagen bei jr zwo
junkchfrawn in demselben gemach / die ain hies Bar
F022-001r,09 bara die was ains vngrischen herren tochter / die ander hies die fronacherjnn / Nü stuend ain
nachtliecht ain wachskerczen auch bei jn als dann gewonhait ist bei den fürstin Nü was die junkch
F022-001r,10 fraw auf gestanden bei der nacht / vnd wie si das vbersehen het daz das liecht was vmb gefalen vnd
ward prynnen in dem gmach vnd pran an die kisten darjnn die zwo kran stuenden / also daz be
F022-001r,11 sengt was / vnd oben auf der kisten lag ain plaber samedineer polster do pran ain lukchen in grosser
denn span Vnd merkcht das wunder Es was der kung noch verslossen in mueterleib der die heilig kron auf solt tragen /
vnd die warn kawm zwo klafter von einander die hiet der pös veint gern gelaidigt mit der prünst aber got was huetter der
het sy zu rechter zeit auf gewecht vnd ich lag hinvor bei der jüngen kungjnn Do komen die junkchfrawn ich solt pald
auf sten es prün in dem gwelb do meiner fraun gnad jnne lag / jch erkam gar hart / vnd stuend pald auf vnd eilat in den
gmach / do was es voller rukchs / vnd ich temphat vnd leschat das feur vnd lies den rauhen aus / vnd machat es wider
wolgesmach / daz die edl- kungjnn die nacht darjnn slief / des smorgens do kamen die vn
F022-001r,12 grischen herren zu meiner frawn gnad{2} do sagt in ir gnad wie es ir die nacht ergangen was vnd wie
es ir als nahent hiet geprünen vnd auch der heiligen kran / vnd auch der anderen kran des nam die herren wunder / vnd
rieten man solt die heiligen wider in dy truhen tüen / vnd solt sy wider in das gwelb tragen darjnn si vor gewesen was /
das geschach / an demselben tag / da ward die tüer wider versigelt als vor aber es waren der sigl- nicht als vil als vor do
nu das geschehen was / da sandt meiner fraun gnad zu graf Jörgen von Pösing vnd vordert die slüssl- zu der plintenpurg
das wolten die vngrischen herren also haben daz si das Gslos solt jn geben irm vettern hern lasla
F022-001r,13 wan von Gara / das geschach also / her laslawan von Gara nam das Gslos in vnd besaczt das mit ainen
purggrafen / Do nü die edl- kuni
F022-001r,14 gin wol wider gen Ofen ziehen mit irm veter lasslawan / vnd mit den andern vngrischen herren / do
nam mich ir gnad in ir gehaim vnd sprach liebe vnd getrewe quottannerin lasst euch mein tochter enpholhen sein / vnd
auch die kamer da laszt nyemt in gen dann mein tochter vnd ir / Vnd enphalch mir auch ir kran vnd ir halspant vnd ander
ir klainat / das het ich alles in derselben kamer / dadurch man jn gieng zu der heiligen kron vnd do wir also miteinander
redten / do kam her laslawan vnd auch sein purggraue / vnd sprach gnedige fraw ir solt mit der fraun schaffen daz si
nympt in dew kamer lasz vnd auch meinen purkgrafen / do ward ir gnad guetlich antburtten vnd sprach zu mir liebe
helena quottannerin wann mein veter her laslawan vnd sein purkgraf herin wellen / so laszt sie herin / do gie der purggraf
zu der tür / do die sigl- an waren / vnd nam ain tüehl- vnd legt es vber dy sigl- / vnd pant das tuehl- zu vnd legat sein
Referenzkorpus Frühneuhochdeutsch 1.0.1 (https://linguistics.rub.de/ref/) 2
F022: Denkwürdigkeiten Modernisierter Lesetext
sigl- darauf da das alles geschach da schied die edl- witib vnd mein gnedige fraw mit irm vettern her laslawan vnd mit
den andern vngrischen herren dahin gen Ofen vberladen mit ainer swern purd vnd vmb
F022-001r,15 geben mit vil sorgen Wann die vngrischen herren die wolten nur si solt ainen man nemen vnd
hielten iren gnaden ettleich fur vnd was ainer der kung von polan gena{8}n her Bladislaus / der ander des dispoten sun
aus der sirfey Darumb was die edl- kungjnn vast betruebt vnd vnder ander höfleicher antbürt sprach si also / lieben herren
gebt mir nicht ainen haiden / gebt mir lieber ain kristen pauren vnd da wolt her laslawan ir veter si solt den von polan
nemmen do stuenden die vngrischen herren all auf daz si das tuen solt / aber si wolt nicht / vnd gab zu antbürtt si wolt
wartten was ir got geb darnach wolt si sich richten wann ir heten all ir aerczt gesagt si trüeg ainen sun / vnd des hiet si
hofnung aber si mocht der warhait nicht wissen vnd möcht sich darnach nicht richten / vnd da hueb sich ir gnad vbring
auf von Ofen vnd fur wider zu der plintenpurg vnden in den hof / da kam graf Vlrich von Zily zu ir / des wuerden die
vngrischen herren jnne / vnd komen pald hernach zu irn gnaden / vnd drungen si aber an von des von polan wegen / do
ward ir geraten si solt sich willigen den von polan ze nemen / vnd solt dieweil trachten was ir das päste were man würd
dannoch wol ainen sin vinden daz si davon kem vnd tet ir gnad vnd willigat sich den von polan ze nemen aber doch hielt
si in drey sach für die man wol wais . ob sie das halten wolten so wolt si den von polan nemen aber si wessat wol / daz
sy der dreir artikl- kain hielten / weder der von polan noch vngrische herren vnd wolt damit aus gen aus der willigung
die si getan het den von polan zu nemen das verstuenden die herren nicht vnd waren fro daz sich ir gnad gewilligt het
den von polan ze nemen / da das dy weis vnd die edl- kungin verstünd / do ward si gedenkchen vnd trachten nach der
heiligen kron / wie si die in ir gwalt möcht bringen von den vngrischen herren das tet si auf die maynung / ob das wer
daz si ainen sun geperet daz der von dem Reich nicht würd verdrungen / trüeg si aber ain tochter so mocht si dennoch
dester pas ainer taiding bekomen von den vngrischen herren vnd pat mich vast ob ich die heiligen kron heraws mocht
bringen . das mocht dieselb zeit nicht gesein / Aber das was die recht jerrung / daz die recht zeit nicht komen was daran
got der almochtig seine wunderwerch würchen wolt als ir es hernach wol horn wert Da hieten die vngrischen herren gern
gesehen daz die edl- kungin auf der plintenpurig in der kindelpett wer gelegen das was iren gnad{2} nicht wol in dem
synn vnd tet doch nicht demgleichen vnd kam auf das haws nicht das machat ir verpargnew weishait / Vnd het sorg wer
si auf das haws komen / so wer si mit gwalt do behalten warden mit kind mit sambt / Das ander daz si dester mynner
solten gedenken daz si stelliet nach der heiligen kron Do nam die edl- kungjnn ir jungste tochter fraun Elizabeten ab
dem haws zu ir in den hof vnd mich mit ir vnd zwo junkchfraun vnd lies die andern da oben . ain herczoginn aus der slesy
vnd ander edl- junkchfraun des nam yeden man wunder warumb ir gnad die junkchfrawn vnd das ander ir hofgesind das
meiner jungen frawn zue geschaft was da oben lies warumb das was das wessat nymant nach got . dann ir gnad vnd ich
vnd ich het die slussel zu dem gmach da ir kran vnd ir halspant vnd ander klainat jnn was Nu het ir gnad muet herauf in
das lannd in gehaim / vnd pat mich ich solt auf das haws vnd solt versüehen ob ir kran vnd ander ir klainat mocht hinab
zu ir bringen in den hof in gehaim Vnd das tet ich vnd kam auf das haws / vnd in meinem gewant / pracht ich darvon
in grosser gehaim meiner gnedigen frawn kran vnd all jr klainat auf ainem sliten vnd als ich in den hof füer da riten die
vngrischen herren gegen mir / vnd fragt mich her laslawan helena quottannerin was fuert ir her / jch fuer mein gewant /
vnd mein gnedige fraw was fra daz ich ir die klain
F022-001r,16 hait gepracht het / vnd ich mües hait die kran behalten in der kamer da mein junge fraw vnd ich jnn
lagen wann es warn gar wenig gemech da dew man versperren mocht / vnd ich behielt das vnder dem pett mit grossen
sorgen wann wir chain truhen da nicht heten Wann hieten die herren das fotrum mit der kran gesehen / so hieten si
gewent . es wer die heilig kran gewesen vnd wer vil müe vnd arbait daraus worden vnd hieten auch verstanden daz ir gnad
muet hiet herawf in das landt da nü die edl- kungjnn den vngrischen herren ain antbuert geben het von des kungs von
polan wegen als ir vor gehort habt vnd auch die brief vnd die vngrischen herren die in potschaft reiten solten zu dem von
polan gefertigt worden / der Bischoue von Erlach . vnd Matcowan vnd Weidefembreich vnd ander herren da schieden die
vngrischen herren von der plintenpurg wider gen ofen / da hueb sich die edel kungjnn auch von der purg mit ier jungen
tochter frawn Elspeten herauf gen Gü
F022-001r,17 maren do kam graue Vlrich von Zily auch zu irn gnaden als ain getrewer frünt vnd berieten sich wie
man ainen sin mocht vinden daz man die heilig kran von der plintenpurg mocht aus bringen / do kam mein gnedige fraw
an mich daz ich das tüen solt wann die gelegenhait nymant also wol wesset als ich dem si darzu vertrawn mocht / vnd des
erkam ich hart / wann es was mir vnd meinen klain kinden ain swer wagnuss vnd gedacht hin vnd her / was ich darjnn
tüen solt vnd west auch nymantz Rats ze fragen dann got allain / vnd gedacht ob ich das nicht tet / gieng dann icht vbl-
daraus so wer die schuld mein gegen got vnd gegen der welt / vnd willigat mich der sweren rais in wagnuss meins lebens
/ vnd begerat ains gehilfens / da wart der rat an mich geschoben / wer mich bedewcht darzu tugleich wer / da riet ich an
ainen der mich bedeücht / er wer meiner frawn mit ganczen trewen vnd der was ain krabat / vnd der ward gevodert in
den haym
F022-001r,18 leichen rat / vnd dem ward die sach fuer gehalden wes man an in begeriet / da erkam der man als
hart daz er die varib ver
F022-001r,19 kerat als ob er halber tod wer / vnd willigat sich auch nicht vnd gieng aus in dem stal zu seinen
pherdten Jch en wais nicht ob es gotes wil was oder ob er süst torlich vmb gieng daz die mer gen hof komen der hiet sich
hart gefallen von dem phert vnd do sich sein sach pessern ward / do hueb er sich auf vnd rait dahin ge krabaiten / vnd
Referenzkorpus Frühneuhochdeutsch 1.0.1 (https://linguistics.rub.de/ref/) 3
F022: Denkwürdigkeiten Modernisierter Lesetext
die sach muesaten lenger an gesten vnd meiner fraun gnad was trawrig / daz der dayg vmb die sach nu wessat / vnd jch
was auch in grossen sorgen / aber es was freilich gots will wann hiet die sach zu derselben zeit ainen furgankch gehabt
so wer meiner frawn gnad mit grossem pauch vnd mit der heiligen kran herauf gen prespurg geczogen so wer die edel
frucht die si noch trueg gehindert worden an der kronung wan si hiet villeicht hinfur solche hilf vnd macht nicht mogen
gehaben als si es dieweil het / als es sich seid wol erfunden hat / do nü die recht zeit kam an der got der almächtig seine
wunderwerch würchen wolt / da schikchat vns got ainen man der sich willigat heraus gewynnen die heiligen kron vnd
der was ain vnger vnd was genan{8} vnd der gieng treulich weislich vnd mendlich mit den sachen vmb / vnd richttaten
zü was wir bedorften zu den sachen vnd nomen ettliche slos / vnd zwo feil der mit mir wagen wolt sein leben der legt an
ainen swarczen samedeinen pettrokch vnd zwen vilczschuech / vnd in yeden schuech stekchat er ain feil vnd die slos nam
er vnder den rokch vnd ich nam meiner gnedig{3} frawn klains sigel / vnd ich het dy slüssl- zu der vordern tüer der warn
drey . wann bei dem angl- was auch ain keten vnd ain nerib do het wir auch ain slos an geslagen erdaz wir naher zugen
auf den sin daz nymant anders ain slos dahin möcht geslahen vnd do wir nu berait wuerden / do sandt meiner fraun gnad
ain poten ains voran hin auf die plintpurg vnd tet dem purk
F022-001r,20 grafen vnd hern francz von pöker vnd weitvilasla die dye junkchfraun dieweil jnn heten zu wissen /
daz si sich darnach solten richten wann der wagen kem daz si berait wern zu faren gen Gumaren zu irn gnaden wann si
hiet müt herauf gen pres
F022-001r,21 purgk vnd das het man allem jerm hofgesind an gesagt Do nü der wagen berait was den man nach
den junkchfr{3} solt schikchen vnd der sliten / darauf ich faren solt / Vnd auch der mit mir stünd in den sargen da schuef
man vns zwen vngrisch herren zue die mit mir nach den junkchfraun solten reiten / Wir fuern nü dahin / do kamen
dem purkgrafen die mer wie daz ich kem nach den junkchfrawn / des ward in / vnd ander meiner frawn hofgesind vast
wunderen daz man mich als verr aus liesz von meiner jungen frawn Wann si noch jung was vnd lies mich nicht gern von
ir das westen si all wol Nu was der purkhgraue ain wenig krankch vnd het willen gehabt er wolt sich zu der tür gelegt
haben da der erst ingank was zu der heiligen kron / da ward sich sein krankchait meren als dann got haben wolt vnd er
torst dy knecht nicht da
F022-001r,22 hin legen darumb daz es in dem frawnczimer was vnd legat ein leinein tüehl- vmb das slos das wir bei
dem angl- heten an geslagen vnd ain petschad darauf / do wir nu kom auf die plintenpurg die junkchfrawn warn froleich
daz sy zu meiner frawn gnaden solten faren vnd richtaten sich zue vnd liessen ain truhen machen zu irm gwant da muest
man lang mit vmb gen vnd klokchten vncz in die achtet stund Vnd der mit mir was der kam auch in das frawnzymer vnd
traib sein kurczweil mit junkchfraun Nu lag ain wenig holcz vor dem ofen damit man jn solt haiczen . da parig er die feil
vnder Nu heten die knecht die junkchfrawn dienten das ersehen vnder dem holcz vnd wuerden miteinander rawnen das
erhort ich vnd sagt im das zuhant / do er
F022-001r,23 schrakcht er als hart daz er die varib verkerat / vnd nam sy da wider naher vnd parig sie anderswohin
vnd sprach zu mir fraw besecht daz wir liecht haben / vnd ich pat ain alte frawn daz si mir ettlich kerczen geb wenn ich
vil zu petten hiet wann es was an ainen sambstag s nachts vnd was der nagst sambstag nach aller mann faschangtag vnd
nam die kerczen vnd parig die am weg Vnd do nü die junkchfraun vnd yeder man slaffen was do belaib ich in der klain
stuben vnd ain alte fraw die ich mit mir gefürt het die kund ain wart nicht dewtsch vnd west auch vmb die sachen nicht
vnd het auch des hawss kuntschaft nicht vnd lag da vnd slief vast / da sein nu zeit was do kam der do mit mir was in den
nöten durch die kapellen an die tüer vnd klokchat an do tet ich im auf vnd slos nach im wider züe Nü het er ainen knecht
mit jm genomen der im helfen salt / der was mit taufnam genant gleich als er der der het im gesworen vnd ich ge dahin
vnd wil im dy kerczen bringen do waren sew verloren / do erkam ich also hart daz ich nicht wessat was ich tuen solt vnd
wer die sach schier ge
F022-001r,24 saumbt warden allain von des liechts wegen da bedacht ich mich vnd gieng vnd wekchat die fraun
haimleich auf die mir die kerczen het geben vnd sagt ir die kerczen wern verlorn vnd ich hiet nach vil ze petten do gab
si mir ander / da was ich fra vnd gab im die / vnd gab im auch die slos die man wider an solt slahen vnd gab im auch
meiner gnedigen fraun klains sickl- damit man wider zu solt sigelen vnd gab im auch die drey slüssl- die zu der vodern
tüer gehorten / do nam er das tuech mit dem petschad ab dem slos daz der purkgraue darauf het gelegt vnd sperrat auf
vnd gieng hinjn mit seinen dieneren vnd ant
F022-001r,25 burtat vast an den andern slossen daz das slahen vnd feillen vberlaut was / vnd waren die wachter vnd
des purkgrafen volkch diselbig nacht gar münter von der sarig wegen die sy darauf heten dennoch het got der almöchtig
Jr aller oren ver
F022-001r,26 schopt / daz sein ir kainer nicht horat / dann ich horat es alles wol vnd ich was dieweil in der huet
mit grossen angsten vnd sorgen vnd ich knyat nider mit grosser andacht vnd pat hincz got vnd hincz vnser lieben fraun /
daz si mir vnd mein helfern bei gestünden doch het ich grosser sarg vmb mein sel dann vmb mein leben vndd pat hincz
got ab das wer daz es wider got / wer daz ich solt darumb verdampt werden / oder daz ain val / daraus solt gen lant vnd
lewten daz dann got meiner sel gnedig wer vnd liesz mich ee alhie sterben / da ich also pat do kam ain grosser ludem vnd
gerumppl- als vil mit harnasch an der tuer wern da ich den het ein gelassen der mein helfer was vnd mich bedeücht wie
sy dy tür wol auf stossen da erkam ich gar hart vnd hueb mich auf vnd wolt die gewarmbt haben daz sy von der arbait
liessen / do kam mir in den sin / ich solt an dy tüer gen vnd das tet ich / do ich an die tuer kam do was das ge
Referenzkorpus Frühneuhochdeutsch 1.0.1 (https://linguistics.rub.de/ref/) 4
F022: Denkwürdigkeiten Modernisierter Lesetext
F022-001r,27 rümppl- dahin vnd hort nymant mer do gedacht ich mir wol es wer ain gespenst / vnd gie wider an
mein gepet / vnd verhies vnser lieben fraun ain fart gen Zell mit parfuessen fuessen / vnd die
F022-001r,28 weil ich die fart nicht laistet dieweil wolt ich an der sambstag
F022-001r,29 nacht nicht auf vedern ligen / vnd sprich auch all sambstagnacht dieweil ich leb vnser lieben fraun
ain besunder gepet vnd dannkch iren gnad{2} die si mit mir getan hat vndd ich bit si daz si iren vnsern lieben herren
Jhesum Cristum fur mich dankch der grossen gnad{2} die mir sein parmung also scheinperlich getan hat / Vend da ich
nach an meinen gepet was da deücht mich aber wie ain grosz geprecht / vnd ain gerumppl- mit harnasch an der tür wer /
da der recht ein
F022-001r,30 gankch was in das frawnzymer do erschrakcht ich als hart daz ich vor angsten alle zitern vnd swiczen
ward / vnd gedacht es wer nicht ain gespenst / vnd dieweil ich an der kapellen tur gestanden wer / dieweil wern sie
hervmb gegangen vnd wessat nicht was ich tüen solt vnd losat ob ich die junkchfr{3} icht da hort / do hort ich nymant
do gie ich gemehleich an dem stieglein abher durch der junkchfraun kamer an die tuer do der recht ingankch was in das
fraunzimer do ich an dy tuer kam do hort ich nymant do was ich fra vnd dankcht got / vnd gie wider an mein gepet vnd
gedacht mir wol daz es der tewfel wer vnd die sach gern vnderstanden hiet vnd do ich nu mein gepet volpracht het / do
stuend ich auf vnd wolt in das gewelb gen vnd sehen was sie täten do kam mir der engegen jch solt mich wol gehaben /
das wer aus komen vnd heten an der tüer die slos ab gefeilt / aber an dem fotrum waren die slos also vest daz man ir nicht
mocht ab gefeilen vnd man müst es auf prennen vnd was ain grosser gesmach davon daz ich aber in sorgen was man wurd
dem gesmachen nach fragen / do was got aber huetter vor da nü die heylig kron gancz ledig was da tet wir die tür wider
zu vberal vnd sluegen ander slos wider an der slosz stat / die man ab het geprochen vnd trukchten meiner gnedigen frawn
sigl- wider auf vnd die ausser tüer sperrat wir wider zu vnd legatene das tuehel wider mit dem petschaft hinwider ane /
als wir es heten funden vnd als der purkgraf hinan het gelegt / vnd ich warf die feil in das secret das in dem frawnczymer
ist / do wirt man die feil jnn vinden wann man es auff prichtf zu ainen warczaihen vnd die heiligen kran die trueg man
durch die kapellen aus / dar
F022-001r,31 jnn rast sand Elspet da belaib ich helena quottanerinn ein mesgbant vnd ain altertuech hin schuldig
/ das sol mein gnediger herr kung lasla beczalen / do nam mein helfer ainen Ratsamedein polster / vnd trennat den auf
vnd nam der vedern ain tail her
F022-001r,32 aws / vnd tet die heilig kran in den polster / vnd neyat in wider zu / do was es nü schier tag / daz
dew junkchfraun vnd yederman auf stuenden vnd solten nü von dann farn Nu heten die junkchfrawn ain alte fraün bei
in dienat / da het meiner frawn gnad nemleich geschaft man solt diselbig fraun beczalen vmb iren sold / vnd solt sy
dahinden lassen daz sy wider haim für gen Ofen / da nu die fraw beczalt was / do kam die fraw zu mir / vnd sagt mir wie
si ain wünderlich ding hiet vor dem ofen gesehen ligen / vnd wessat nicht was es wer da erkam ich hart / vnd verstuend
es wol daz es ettwas was von dem fotrum darjnn die heilig kran gestanden was / vnd redat ir das aus den augen / als ich
pest künd vnd gie fur den ofen haimlich / vnd was ich drümel vand die warf ich in das feür daz sie gar verprünnen / vnd
nam die frawn mit mir auf die fart / des nam yeden man wunder / warumb ich das tet / Do sprach ich das wolt ich vber
mich nemen / vnd wolt ir ain phrünt gen Wienn hincz sand Merten erpiten von meiner frawn gnad{2} / als ich es dann
tet da nün die junkchfrawn vnd das hofgesind berait waren / daz wir von dannen solten farn vnd der do mit mir was in
den sorgen / der nam den polster darjnn dew helig kran vernet was / vnd enphalch dew seinem diener / der im geholfen
hiet / daz er den polster solt aus dem haws auf den sliten tragen / darauf ich vnd er sassen / da nam der güt gesell den
polster auf die achsel vnd ain alte kuehaut darzue die het ainen langen swancz der gie im hinden nach vnd yder man sach
im nach / vnd begunnen sein lachen vnd da wir nu aus dem haws herab in den markcht komen / da hiet wir gern geessen
da vand man nichts anders dann hering / da ass wir ein wenig / vnd man het das recht ambt schier gesungen / daz es verr
auf den tag was vnd solten dennoch desselbigen tags von der plintenpurg gen Gümarn komen / als es dann geschach vnd
es sind doch wol zwelf meil dahin / Vnd do wir nü farn solten vnd auf sassen do nam ich eben war wo das art an dem
polster was do die heilig kran lag / daz ich darauf nicht sess / vnd dankt got dem almöchtigen seinen gnad{2} / Aber ich
sach dennoch offt vmb ob vns ymant nach kem / mein sargt die nicht gar ain ende / vnd het vil gedankchen / vnd ward
mich wünder nemen was got getan het oder noch tüen wolt / wann alldieweil ich auf der purg was slief ich ny kain nacht
mit rue / von der grossen sachen wegen die mir enpholchen was vnd het vil sweer trawm Vend sunder ain nacht trawmbt
mir wie ain fraw durch gancze maur wer in das gwelb gangen vnd hiet die heilig kran her
F022-001r,33 aus genomen / do erkam ich hart vnd stuend pald auf . vnd nam ain junkchfraun genan{8} die
dachpekchinn mit mir / vnd giengen zu dem gwelb / da vand ich es . als ich es dan gelassen het / Do sprach die
dachpekchinn Es ist nicht ain wunder daz ir nicht wol geslaffen mögt / euch sind gross sach enpholchen / damit gieng
wir wider an vnser rüe vnd das bedacht ich alles an der fart vnd do wir komen an die herberg / da wir essen wolten / da
nam der gut gesell den polster dem er enpholchen was vnd trueg in mit mir an die stat do wir essen wolten vnd legt in
auf ainen tisch gegen mir vber also daz in vnder meinen augen was all
F022-001r,34 dieweil vnd wir assen / do wir nü geessen heten . do nam der gut gesell den polster vnd legt in wider
auf den sliten als vor vnd fuern nü dahin vncz in vinster nacht do kam wir an die Tüenaw / die was dennoch gestossen
mit eis / aber es was an ettlicher stat nü dunn worden do wir nu auf das eys komen . vnd wol enmitten auf der Tüenaw
da prast der wagen mit junkchfrawn ein / vnd viel vmb vnd was ain geschray von den junkchfrawn vnd macht ains das
Referenzkorpus Frühneuhochdeutsch 1.0.1 (https://linguistics.rub.de/ref/) 5
F022: Denkwürdigkeiten Modernisierter Lesetext
ander nicht gesehen da erkam ich hart / vnd gedacht wir müsten mit sambt der hey
F022-001r,35 ligen kran in der Tüenaw beleiben . Aber got was vnser helfer daz kain mensch vnder das eys nicht
kam / Aber ander ding . das auf dem wagen was das viel ettleichs in das wasser vnder das eys do nam ich die herczogjnn
aus der Slesy vnd die pestenn junkchfraün zu mir auf den sliten / vnd kamen mit der hilff gotes vber das eys / vnd auch
die andern all / Vnd da wir nu dahin komen gen Gümarn in das haws do nam der / der da mit mir kam aus den sorgen
den polster mit der heiligen kron vnd trüeg in an die stat / da si wol behalten was / vnd da ich nü in das fraunzymer kam
zu meiner frawn gnaden do ward ich schon enphangen von der edeln kungjnn / die wessat nu wol / daz ich ain gueter pot
gewesen was / mit der hilf gotes aber dy wunder vnd die zaihenlich hilf gotes die sich da vergangen het der wessat ir gnad
nicht / vnd ist auch also gestorben daz si sein ny jnn ist worden Es kund sich ny gefuegen daz ich also lang allain bey ir
gewesen wer / daz ich ir das von dem anfangk vncz an das end hiet mogen gesagen wann wir warn nicht lang beyenander
vnd kund sich auch ny gefuegen / daz ich den gefragt hiet der mit mir was in den sorgen / ob im icht desgleichen
zaichenlich engegent wer dieweil er in dem gwelb was als mir engegent was wann er kundat nicht vil deütsch / so mocht
ich nyemant getrawn der mir getülmetscht hiet da mich die edl- kungjnn enphie da lag ir gnad an dem pett vnd wolt nu
geruet haben vnd sagt mir wie es ir des tags ergangen was Wann es waren zwo erber Frawn von Ofen zwo witib zu jrn
gnad{2} komen / die ain hies die Subenlinderjnn die ander hies dy Zawzehin vnd heten zwo amen mit in bracht / die ain
was hefam / das ander was die am die das kind nern solt mit den prusten / vnd diselb am het ir kind auch mit bracht /
das was auch ain sun / wann es main die weisen es sei die milch pesser von der fraün die ain sun bringt denn von ainer
tochter Vnd dieselbigen frawn solten mit irn gnad{2} geczogen sein gen prespurgkch vnd solten ir da gephlegen haben
in den kindelpeten Wann nach der rayttung solt ir gnad noch ain wochen getragen haben / Ob die raittung gefellet het /
oder ob es süst gots willen was Wan hiet ir gnad desselbigen nachts nicht gepert so wer ir gnad des morgens auf gesessen
frü auf die fart wann die wegen warn all geladen / vnd das hofgesind was alles berait / da ich mit der edeln kungjnn also
redat / do ward mir ir gnad sagen wie sie dy fraun von Ofen gepettn hieten in ainer wannen / vnd wie ir nach dem pad
gar swer wer worden do hueb ich die hül auf vnd wolt si plasse sehen / do sach ettliche warczaihen daran ich wol erkant
daz es von dem kind gepern nicht verr was / Vnd die fraun von ofen / die lagen hin vor dem markcht aber wir heten
dennoch ain hefam bei vns die hies Margret dy het Graf Hannsinn von Schawnberg meiner frawn gnad{2} zu geschikcht
/ vnd solt gar ain gute sein als es dann was / Do sprach ich gnedig fraw stet auf / mich bedünkcht wol ir wert morgen
nicht gen prespurgk faren do stuend ir gnad auf vnd gieng vnd begund an ze heben zu der swern arbait do sandt ich nach
der vngrischen hofmaistrin die was genan{8} ässin margit die kam zuhant vnd was ain junckfraün da genan{8} die fron
F022-001r,36 acherjnn / die liesz ich baid bey meiner frawen gnaden vnd gieng pald nach der hefam die dew von
schawnbergk dar het gesant / die lag in meiner jungen frawn zymer vnd sprach Margret stet pald auf / meiner frawn
gnad / die get zu dem kind / die fraw die antburt mir aus swerm slaf vnd sprach / heiliges krewcz well wir heint ain
kynd gewynnen wel wir wem ich morgen gen prespurgk farn vnd wolt nicht auf sten vnd der krieg der dewcht mich ze
langk vnd eylat wider zu meiner frawn gnad{2} daz ir nicht mysselung wan die zwo die bei ir warn die kunden nicht zu
solchen sachen do sprach meiner frawn gnad / wo ist die Margret da sagat ich irn gnaden die törleich antburt der frawen
/ do sprach ir gnad / get pald hinwider vnd haisst si komen es ist nicht schymph dapey vnd gieng pald hynwider vnd
pracht die frawn mit zorn auf / vnd do sy zu meiner frawn gnad{2} kam da wert es nicht ain halbe stund daz vns got der
almöchtig ains jungen kungs beriet jn derselben stünd als die heiligen kron von der plintenpurg kam zu Gomarn / in
derselbigen stünd do ward kung lasla geborn / die hefam die was kundig vnd sprach gnedige fraw welt ir mich gewern
wes ich euch pit so wil ich ew sagen was ich in meiner hant hab / do sprach die edl- kungjnn ja liebe mueter da sprach
die am / gnedige fraw ich hab ain jungen kunig in meinen henden do was die edel kungjnn fro / vnd pat ir hend auf zu
gott vnd dankchat got seiner gnad{2} / do nu die kindelpetterin gelegt ward an ain pett vnd nyemant mer bei ir was dann
ich allain do knyat ich nider vnd sprach zu der edelen kungjnn vnd sprach gnedige fraw ewr gnad hat got zu dankchen
dieweil ir lebt / vmb die grossen gnaden vnd wunder die got der almöchtig geburcht hat daz der kung vnd die heilig
kran in ainer stund sind zueinander komen do sprach die edel kungjnn es ist freyleich ain grosz wunder von got dem
almochtigen wann es hat ee ny gesein mogen vnd do die frawn von ofen des jnne wuerden daz meiner frawn gnad des
kindes genesen was des warn sie fro / als es wol pilleich was Aber darumb daz sy dabey nicht waren gewesen da waren
sy gar vnmuetig vmb vnd ich ward gar hoch vnd vast darjnn verdacht vnd es was doch an mein schuld wan die zeit die
was zu kürcz der kung wolt nicht lenger peiten er wolt eylen zu der heiligen kran eedaz ain annder kem wann wer het im
das gesagt daz der von polan stellat nach seinen veterlichem erb vnd hiet er mir ain wochen nach in seiner mueter leib
geslaffen so wer er herauf komen zu prespurgk / so hiet man nicht pald ain macht mogen zuwegen bringen / daz man mit
gwalt wer hinwider ab geczogen so wer der von polan villeicht ee gen weyssenburg komen denn sein gnad vndd als das
war ist / daz die heilige kron gen vngern dem heiligen sand Steffan von got gesandt vnd gemaint ist / als war ist das / daz
es got hat scheinperleichen wellen / daz der recht erb kung lassla die heiligen kran zu vngern salt auf tragen / vnd nicht
der von Polan Vnd das Capitel sullen ettlich merkchen vnd da nü der edel vnd der getrew graf Vlrich von Zily des jnnen
ward daz im ain kung vnd ain frunt geporen was vnd der do was sein veterlicher herr da ward er gar frew
F022-001r,37 denrich vnd auch die von krabaten vnd ander grafen vnd herren vnd alles hofgesind da lies der edel
graf von Zily ain frewden
F022-001v,01 fewr machen vnd fürn mit den wintliechten auf dem wasser vnd heten ir freud vncz vber mittenacht
Referenzkorpus Frühneuhochdeutsch 1.0.1 (https://linguistics.rub.de/ref/) 6
F022: Denkwürdigkeiten Modernisierter Lesetext
Des morgens frue da sandt man nach dem Bischoue von Gran daz er komen solt vnd solt den jüngen kung zu ainen
kristen helfen machen / der kam vnd der pharrer von Ofen genan{8} maister Francz / der was auch da Vnd mein gnedige
fraw die begerat an mich / Ich solt auch iren gnad{2} gevetrjnn werden do sprach ich gnedige fraw / jch bin ewern gnad{2}
sust alczeit ains gueten schuldig / Ich bit ewr gnad ir nembt die margit ässin / das tet ir gnad / da man nü den edlen
kung wolt tauffen / do nam man der jungen kungjnn frawen Elizabethen den swarczen rokch ab darjnn si den hohen
vnd den teurn fürsten kung Albrechten geklagt het / vnd man legt ir an ain guldein rokch gewant in rater varib vnd
die junkchfraun all müsten sich zierlich stellen got zu lob vnd er / der landen vnd lewten erblich ainen kung vnd heren
geben het / Do nam der hochwierdig prelat her Dyonisy erczBischoue zu Gran den jungen kunig vnd half im zu der tauff
vnd hueb in aus der tauff vnd graf Bertelme von krabaten vnd der pharrer von Ofen vnd Margit ässin die all hueben den
edeln kung aus der tauff der ward genant kung lassla das tet ettleichen zaren vnd maynten man salt in kung peter haben
genan{8} darumb daz er den nam mit im pracht hiet so mainaten ettlich man solt in kung albrecht haben gehaissen
durch seins vaters willen der so gar ain frumer kunig ist gewesen aber meiner fraun gnad het das verhaissen got vnd dem
heiligen kung sand lassla vnd het ir oppher gen wardein gesant vnd het auch ain grosz sylbrein pild als ain kind zu dem
heiligen pluet gen welsnakch gesandt bei dem vinsterlein vnd pat got vmb ainen erben des ward si gar schier gewert nach
dem willen gots / da nü das alles was geschehen do sant man poten aws in manige lant vnd tet das zu wissen / daz got
der almöchtig lanten vnd lewten ainen kung vnd erbherren gegeben het / der was der maist tail in den landen fro / Do
sandt die edel kungjnn ainen poten eylund zu den vngrischen herren die zu dem von polan in potschaft warn gesantt daz
sy solten wider kern wann got hiet ir ainen erben gegeben / der herr solt sein vnd kain ander nicht des wolten sy nicht
tüen / vnd mainten sy wolten die potschaft volfuern vnd volbringen darumb sy aus warn komen vnd zugen fürsich dahin
zu dem von polan / do das die edel kungjnn vernam do was si vast vmb bekümert aber si het dennoch ain güte hofnung
zu got vnd sprach albeg si wessiet wol daz ir got den erben vmbsust nicht geben hiet / die edel kindelpetterin die het
ny kain rue wann die gescheft die warn gros vnd die herren wolten an ir gnad nichtz aus richten vnd komen der herren
vil dahin Es kam der Bischoue von Rab dahin vnd erpat sich dinstlich gegen seinen naturlichen herren Es kam der alt
Rosanistvan auch dahin vnd erpat sich auch dinstleich gegen seinen naturlichen herren Es kam auch dahin der graszgraf
her larencz vom haydenreichstüern mit frawn mit sambt vnd die fraw schankcht der amen vier guldein vnd erputen sich
wol mit warten vnd der grassgraf der trat her zu mir do ich bei der wiegen stuend vnd sprach kottannerinn huett wol /
ainen kung von Vn
F022-001v,02 gern vnd ainen kung von Behem vnd ainen herczogen von Öster
F022-001v,03 reich vnd ainen Markgrafen von Merhern das habt ir da alles beyeinander / da antburt ich im vnd
sprach herr das ich wol ich hüett als ich pest mag Vnd was gueter vnd suesser wart gegen meiner frawn gnaden / aber er
het zwo gestalt als es sich hernach wol erfünden hat / da zach der graszgraf mit frawn mit sambt wider gen ofen vnd die
edel kungjnn was vmbgeben mit vil sorgen Wann es kom vil warnung wie man dem jungen kung nach stelliet auf sein
leben / vnd getorsten nymant vertrawn vnd ich müest swerlich vnd herttiklich dienn meiner gnedigen frawn vnd auch
irn kindern vnd alldieweil ir gnad in den kindelpetten lag kam ich ny aus meinen gebant weder tag noch nacht do nü
die zeit kam / daz nü die edl- kungjnn solt für gen / nach frawen siten / do nam si irn sun an den armb vnd trueg jn
jn die Capellen zu Gomarn / Das geschach in den osterveirtegen der edel vnd der getrew graf vlrich von Zily der was
stetleich bey meiner frawn gnad vndd stüend ir treulich bey vnd ain herczog von lyndbach genan{8} her setzitamesch
der stuend ir auch trewlich bey vncz an ir ende vnd auch dy grafen von krabaten / Graf Bartholome vnd sein brueder
dy stuenden ir auch trewlich bey / vnd auch ander Grafen vnd Bischoue vnd herren vnd het dennoch vil edellewt vnd
stet vnd landt volkch dy iren gnad{2} mit ganczen trewn mite warene Vnd da nü dy edel kungjen auf was gestand{2} aus
den kindelpetten do kamen dy vngrischen heren von dem von Polan herwider dy in potschaft bei im gewesen waren da
kam der waidavemrich vnd her matoban zu Gümarn vnd her laslawan von Gara vnd ettlich Bischoue waren auch da /
vnd auch ettleich grafen vnd herren vnd kam auch ain Behemischer herr der hies Smikoczky / do der zu meiner fraun
gnad{2} kam / da sach er den jungen kung lasslaen in der wiegen / do gieng er hinzue vngefordet vnd knyat nyder fur dy
wiegen vnd hielt dy zwen vinger an der rechten hant auf vnd swuer daz er dem edelen kung lasslaen vnd seiner mueter /
wolt mit ganczen trewn mit sein / da alles geschach vnd da die edl- kungjnn das vernam daz her waidavemreich vnd her
Mathcoban komen waren von dem von polan da stellat sich ir gnad fröleich vnd auf gericht / doch als ainer witiben zu
gehoriet / Das tet si darumb daz sy solten wenn si wolt den von polan nemen / des si doch nicht willen het / nür darumb
daz si an in mocht erfarn wie sy sich wolten halten gegen irm naturlichem herren / da nü die herren zueinander komen
vnd solten ain taiding haben / da wolt meiner fraun gnad die heren in das haws nicht lassen vnd gieng heraws zu jn / vnd
heten ain gesprech vor dem haws da das nü ende het da gieng ir gnad hinwider in / da ward si gebarnt si solt nymer fur
das haws geen / daz ir nicht gwalt beschech / Das tet si vnd lies dy herren hinein vnd lies die knecht hinvor / vnd heten
dy taiding in dem haws / vnd da nü yder tail sein sach het fur gelegt / vnd meiner frawn gnad auch wissenn wolt wie sy
es halten wolten mit irm naturleichen herren kunig lasslaen do sprach ainer zu ir aus den zwain Matcoban oder waidifem
F022-001v,04 breich also gnedige fraw vnd hiett ainen sun der zehen jar alt wer wir nemen sein nicht auf zu ainen
herren wenn er möcht vns den türkken nicht vor gesein / Das was ir maynung daz si den von polan nem / des verdras die
edel kungjnn gar hart / vnd tet doch nynndert dan gleich vnd gieng zu rat mit irn freund graf vlreichen von Zily vnd
andern irn getreün Reten wie si sich da entgegen halten do ward ir geraten si solt die zwen herren Matcoban vnd Waida
Referenzkorpus Frühneuhochdeutsch 1.0.1 (https://linguistics.rub.de/ref/) 7
F022: Denkwürdigkeiten Modernisierter Lesetext
F022-001v,05 fembreich jn nemen in jr vennkchnuss da gieng die edel kungin gar stil vnd weisleich mit den sachen
vmb / vndd her lasslaban ir veter der zach dahin / vnd west vmb das nicht vnd die zwen heren wolten auch dahin sein vnd
warn enhalb der Tüenaw in ainem klain dorfflein gegen Gomarn vber / daz man sie aus dem haws wol sach hin vnd her
gen da tet sich meiner frawn aus si wolt sich fur den Totas slahen / vnd lies des von Zily volkch vnd der smykosky vnd
ander ir hofgesind des nachts spat vber dy Tuenaw farn des morgens früe als der tag an prach do stuend meiner fraün
gnad auf / vnd ich nam ain windtliecht / vnd giengen mitenander auf dy maur in ain zymer vnd wolten sehen wie es den
herren ergieng / do es nu liecht ward do sach wir daz dy herren zueinander giengen in ain haws vnd rait ainer von Ofen
mit vier pherden das was vrsami jenusch der kam auch in das haws zu den herren das sach wir alles auf der maur Nicht
lang darnach do kam ain michl- volkch geriten vber das veld / das was meiner gnedigen frawn hofgesind vnd vmbgaben
das haws / vnd viengen die zwen herren Mateoban vnd waidafembrech vnd ir hofgesind vnd die armen pawrn die fluhen
aus dem dörfflein parfuess vnd in phaitlein vnd vrsegmi jenuss ward auch gefangen vnd die schef warn schon beraitt
darauf saczt man dy herren vnd ir hofgesind vnd furat sie vber das wasser in das haws Gü
F022-001v,06 maren vnd lagen da gefangen da begeraten sie daz graf vlrich von Zily zu in kem si wolten meiner
frawn gnad ainen gueten rat geben da der von Zily zu in kom da puotten sy meiner frawen gnad zue si solt kung lassla
lassen krönen mit der heiligen krön mit der heiligen kron so wurd er von dem reich nicht verdrungen aber sy westen
nicht daz si den kron het / wann sy wänten nicht anders sie het her lasslaban auf der Plintenpurg / Wann her lasslaban
von Gara der was wol ains mit jn vnd sy heten hof
F022-001v,07 nung sy solten dadurch ledig werden / da der edel Graf von Zily meiner frawn gnad die potschaft
bracht von den herren / der Rat geviel ir wol / vnd wolt irn veteren hern lasslaban auch ver
F022-001v,08 suchen / vnd sandt hern Mathesen die czeit iren kanczler zu her lasslaban / er solt ir die kron geben
si wolt irn sun lassen krön zu seinen veterleichem erb / da enpat ir her lasslaban herwider er wolt es gern tüen / doch also
/ daz si den Matkoban vnd den waidavembreich ledig liese / dy antburtt geviel meiner fraun gnad wol / vnd het nü sorg ir
veter her lasslaban der wuerd ir vngunstig / darumb daz si dy heiligen kran het / Vnd nam mich in ir kaym vnd sprach
zu mir also / liebe kottannerinn wie welt ir mir raten / her lasslawan hiet sich gewilligt er well mir die kron geben / wie
tet ich im daz sy wider auf der plintenpurg wer / do das hort / do erkam ich also hart / daz ich in allen meinen glidern
enphand / daz sich der muet der weisen frawn also verkert het / vnd gedacht mir wol daz es ain ein plasen von dem tewfl-
wer / Vnd ich mocht nicht lenger peitten / vnd gab ir ain ant
F022-001v,09 burt aus zorn / vnd sprach also fraw do lasst von des tuen ich nicht vnd wag mein leben in solcher
mass nicht mer vnd rat auch darzü nicht / es ist albeg in der stauden pesser den in dem stokch / wider geben kombt ir
albeg wol der yczund ewr fründt ist / der möcht villeicht darnach ewr veint werden / da das die edel kungjnn horat /
daz ich ir aus zorn also gröbleich het geantburt da stwaig si still / vnd sprach weder ja noch nain vnd gieng also von mir
vngeantbuertt / vnd redat auch furbas aus den sachen nicht mer mit mir / vnd die kran auf der plint{5}
F022-001v,10 purg also lang gewesen / so wer si fursich in des von polan hannd komen als ir es hernach wol horn
werd . Nü merkcht wie vnmües
F022-001v,11 sig was der tewfl- in dem ersten anfankch vnd gegen dem ennd / Nicht lang darnach / do kam der
von der freinstat waidamiclosch zu meiner fraun gnad / vnd mainat er wolt irn gnaden vast dienenn / vnd da gab im ir
gnad weissenburg jn . Nicht lang darnach do kom ain gewisse potschaft der kung von polan der zug daher vnd hiet willen
gen ofen als es dann geschach / vnd müsten vns haimlich vnd eylund zu richten zu der krönung / da sandt meiner fraun
gnad gen ofen vmb ain guldein tuech dem kung lassla zu dem gebant / das zu der krönung gehorat da was die potschaft zu
lang vnd heten sorg es wurd sich zu lang vercziehen / wann die krönung muest an ainen hochczeitleichem tag geschehen /
das warn die phingsten die nagsten da was nicht verr hin daz man eilen müst / Nu was ain schönes vnd gross meszgebant
da das was kaiser sigmunds rokch gewesen vnd was rat vnd guldein / vnd waren silbreyn weiss flekch darjn geworcht / das
must man zu sneiden vnde machat dem jungen kung daraus sein erstes klaid / das er zu der heiligen kron solt an legen .
Nü merkcht ob das icht ain vrkund sey daz er sein enleichs vnd sein veterleichs erb pillich solt herschen / die schilt rot
vnd weis / vnd ich machat das klain gevert die alm vnd die vmeral vnd die stol / vnd den hanntfan vnd die hantschuech
vnd die schuech zu den fuessen vnd dy müst ich in der Capellen haymleich machen mit versperrter tür da nü alle sach
geordent was / do sandt meiner frawn gnad hern Mathesen irn kannczler zu irm vettern hern lasslaenban / daz er zu ir
solt kömen vnd solt mit ir ziehen gen weissenburg / si wolt irn sun lassen krönen / vnd si hiet die heilig kron / da das
her lasslaban horat / das geviel im nicht gar wol doch het er hof
F022-001v,12 nung im wer nicht also si wer nach auf der plintenpurg / vnd er kam auch nicht zu meiner frawn
gnad / do das ir gnad vernam / daz her lasslaban nicht kem / do sandt ir gnad dy zwen her Matkowan / vnd her
Waidavembreich herauf gen Oden
F022-001v,13 burgk vnd schuef in ainen Ritter zu der was des von Zily / diener vnd hies her hainreich der
Ranndegker / der solt ir hüetten Wann graf Vlrich von Zily het dieweil Odenburg jnne / vnd het ainen haubtman dahin
gesaczt der hies Fridreich Fled
F022-001v,14 nyczer dem würden die herren enpholchen / da sandt die edel kungjnn in grosser gehaym zu dem
edelen fursten von Osterrich genan herczog albrecht vnd tet im zu wissen daz si an dem heiligen phingstag wolt lassen
krönen meinen gnedigen herren kung lassla Der edel furst herczog albrecht erpat sich als ain getrewr freund der in den
Referenzkorpus Frühneuhochdeutsch 1.0.1 (https://linguistics.rub.de/ref/) 8
F022: Denkwürdigkeiten Modernisierter Lesetext
nöten wirt erkannt vnd hueb sich auf mit eyl vnd zach auch dahin gen weissenburg also daz si ettleich pherd zu tod riten
/ vnd kam an dem phingstag mit sein selbs leib zu seinen vetteren kung lasslaen vnd wer sein not beschehen er hiet sein
leben vmb sein willen lassen auf gen da nü das hofgesind zueinander das zu weissenburg mit meiner fraun gnad ziehen
solt do sandt ir gnad zu dem Erczbischoue zu Gran daz er kem vnd zug mit ir gen weis
F022-001v,15 senburgk vnd half irn sun zu krönen / vnd der kam mit ainen güten zeug Da nü die wiegen was zue
gericht / dar
F022-001v,16 jnn man den jungen kung solt tragen / do müesten albeg vier zu sein die sein gnad truegen / vnd
des phincztags vor dem phingstag nach mittag / da hueb sich die edel kungin mit dem jungen kung / vnd der edel graf
von Zily vnd die grafen von krabaten vnd die herczogen von lynndbach / vnd kam auch der grossgraue her larenncz vom
haydenreichstüernn in gelaitt zu meiner frawn gnad da ward ain grossew scheffung genan{8} ain pletten zue gericht /
darjn gieng die edel kungjnn mit irm kungklichem geslecht sun vnd tochter vnd vil güter leüt mit in / daz die pletten gar
vol an ge
F022-001v,17 laden was daz si kaum vmb ain twerche hant ob dem wasser was daz es sargsam vnd wagleich was .
darzu kom ain grosser windt nach half vns got mit freuden hinvber do wir hin
F022-001v,18 vber komen / do trueg man den jungen kung in der wiegen / vnd vier musten jn albeg tragen vnd
am maisten geharnascht man
F022-001v,19 nen vnd ich sein dienerjnn rait neben der wiegen / vnd man trueg in nicht gar verr / da ward er vast
waynn vnd wolt in der wiegen nicht beleiben / Vnd ich stuend von dem pherde vnd trueg in an dem armb vnd het vast
geregent / daz es pös zu geen was . do was ain fromer Ritter da der hies her hanns der pielaher der weishait mich durch
das gemüs / vnd do wir zu dem Totans komen da was es nü vinster nacht vnd beliben da vber nacht s morgens hueb
ich mich voranhin mit dem jungen kung vnd meiner fraun gnad die pelaib dahinden mit ir jungsten tochter / wann ir
gnad het zu schaffen mit dem grossen grafen der gab ir güte wart / vnd sprach zu irn gnad{2} er hiet die graben har mit
ern her bracht / er wolt sy mit eren in sein grueb auch bringen Es was aber ain vnderschaid / vnd er wolt auch mit irn
gnad{2} nicht ziehen gen weissenburgk vnd kerat vnderwegen wider vnd zach dahin gen ofen vnd warttat wann der kung
von polan kem vnd da ich mit jungen kung voranhin zach do kam wir in ain schon Geiaydhof / der hies zu dewtsch
der Grintsechdel / do het wir ain spöre herberg wir hieten gern geessen do vannd wir nichtz gar vil wann es was freytag
vnd was güt vasten vnd beliben do vber nacht vnd wartaten daz meiner fraun gnad auch zu vns kam vnd zugen dahin
gen Weissenburgk do wir schir hinzu komen / do rait der von der freinstat Waidaniclosch heraus gegen vns wol mit
funfhundert pherden vnd da wir in das gemüs komen do hueb der jung kung an zu waynn vnd wolt in der wiegen vnd
im wagen nicht beleiben vnd ich müst sein gnad tragen an dem armb vncz in die stat gen weissenburg / do stuenden die
herren von den pherten ab vnd machten ainen weitten krais mit geharnaschten mannen vnd hetten plassen swert in den
henden vnd enmitten in dem krais do muest ich elena kottannerinn den jungen kung tragen vnd graf Bart
F022-001v,20 tholome von krabaten der gieng mir an der ainen seitten vnd ain anndeer an der annderen seitten
vnd weisaten mich dem edeln kung zu eren vnd giengen also durch die stat vncz jn die herberg vnd das was an dem
phingstabent da sandt meiner frawn gnad zu den eltisten burgeren die dann darzü gehorten vnd liess sy die heiligen
kron sehen / vnd hies es zu richten als es darzu gehort vnd von alter her komen ist / Vnd warn ettlich burger da die
des gedachten daz man kaiser sigmund auch gekronet het vnd dabei gewesen waren / des morgens an dem phingstag do
stuend ich frue auf vnd padat den edelen kung vnd richtat in zu als ich pest mocht / da trueg man in jn die kirchen da
man dan ain yeden kung krönt vnd warn vil gueter lewt da geistleich vnd weltlich als ir vor gehort habt Vnd da wir in die
kirchen komen da trueg man den jungen kung zu dem kor / do was die tüer an dem kor zu geslossen / vnd die purger
warn jnnerthalb / vnd meiner fraun gnad die was ausserthalb der tüer mit irm sun dem edelen kung vnd meiner fraun
gnad die redat vngrischen mit in / vnd die purger des
F022-001v,21 gleichen antburtten vngrischen irn gnaden herwider aws / Also daz ir gnad swüer an stat irs suns
des edelen kungs / Wann an dem
F022-001v,22 selbigen tag da was sein gnad gleich zwelf wochen alt / do nü das volbracht ward nach ier alten
gewonhait / do teten sy dy tüer auf vnd liessen irn naturleichen herren / vnd fraun hinin / vnd auch dy andern die dar
zu geordent worden geistlich vnd weltlich / Vnd die jung kungjnn junkchfraw Elizabeth die stuend oben bei der Argel
darumb daz man ir gnad in dem gedrang nicht laidigen solt wann si was mir in dem vierden jare Da man nü das ambt
wolt an heben / da müst ich den jungen kung auf heben / daz man sein gnad fiermat / Nü was der von der freinstat
weidamiclosch darzu geordent / daz er den jungen kung solt Ritter slahen / darumb daz er ain rechter lanndsman was
/ Nü het der edel graf von Zily ain swert / das was beslagen mit silber . vnd verguldet / darauf was ain Reim gemacht
der hies vnuercziegen / vnd dasselb swert schankcht er dem jungen küng / daz man sein gnad damit solt Ritter slahen /
da nam ich elena kottannerinn den kung an meinen armb Vnd da nam der von der freinstat das swert in die hant vnd
slüeg den kung zu Ritter / vnd mas jm die sleg wol / daz ich sein wol enphand an dem armb / das het die edel kungjnn
gemerkcht die stuend neben mein vnd sprach zu dem von der freinstat also Jstemere nem misserten . Das haisst zu
dewtsch also durch gots willen tue im nicht wee / do sprach er also herwider Nem / das haisst nayn / vnd lachat / da nam
der hoch
F022-001v,23 wierdig prelat der Erczbischoue von Gran das heylig öl vnd salbat das edel kungskind zu kung / da
Referenzkorpus Frühneuhochdeutsch 1.0.1 (https://linguistics.rub.de/ref/) 9
F022: Denkwürdigkeiten Modernisierter Lesetext
legt man jm an das guld{2} gewant daz ainen kung zu gehort / da nam der ErczBischoue die heilig kron / vnd saczt die auf
das haubt des edelsten kungs als es ycz in der heiligen kristenhait ist kung lassla kung albrechts sun / vnd kaiser sigmunds
Enykel der ist an dem heiligen Phingstag mit der heiligen kron / von dem ErczBischoue von Gran zu Weissenburg
gekront worden Wann sy habent drew gesecz in dem kungreich zu Vngeren . vnd wo der ains ab geet / da mainen sie
daz der nicht rechtleich kung sey Das ain gesecz ist das vnd das haisst daz ain kung zu vngern sol gekront werden mit
der heilig kron / Das ander daz in sol krönen der ErczBischoue zu Gran / Das dritt daz die kronung sol beschehen zu
Weissenburgk Die drey geseczt die sind volkomenlich gehalden worden zu dem edeln kung lassla vnd an demselben tag
/ als sein gnad gekronet ist word{2} ist er gleich zwelf wochen alt gewesen / Vnd das sult ir freilich wissen da im der
ErczBischoue dy heilig kron auf sein haubt saczt vnd im die hielt / daz er das haubt als kreftikleichen auf hielt / es wer
ainen kind genug gewesen ains jars alt / vnd das wirt selten gesehen von kinden die zwelf wochen alt sind Da nü der edel
kung lassla gekronet ward sand Steffans altar an meinen arem do trueg ich den edlen kung an ainen klain stieglein auf /
ain höch als da gewonhait ist da las man die ordnungzedel die darzu gehort / dazu ran ain guldein tuech darauf ain kung
sol siczen als da gewanhait ist do nam ich ain dekch aus seiner wiegen die was rot vnd guldein vnd was mit ainen hermlein
vnderczogen / daz dy ordnung volbracht wuerd . Nu merkcht daz aber dy varb rat vnd weis vnuergebens zueinander kam
/ da nu der edel kung auf dem guldein tuech gehalden ward da hielt im graf vlrich von Zily die heilig kron ob dem haupt
vnczdaz man das ambt gesang / der edel jung kung der het ain klaine frewd zu seiner krönung wan er waynat mit lautter
stym daz man es horat als weit die kirchen was daz sein das gemain volkch wunder nam vnd sprachen es wer nicht ain
stym als ain kind bey zwelf wochen / es wer ainen kind genüg das bey ainen jar wer / des er doch nicht was / Vnd der
von der freinstat WaydaNiclos der slüg Ritter an stat des edelen kung lasslaes / da das ambt nü volbracht was do trueg
ich den edelen kung herwider ab vnd legt in jn die wiegen wan er was nü mued worden von dem auf halden Do trueg
man jn in sand peters kirchen do müst ich in wider auf heben aus der wiegen vnd müst in tragen zu ainen stuel vnd müst
ich in da nider seczen als da gewonhait ist daz ain yeder kung der da gekronet wirt da sol nyder siczen do trueg ich sein
gnad herwider ab vnd legt in wider in die wiegen . do trueg man den edelen kung von sand peters kirchen / vnd das edel
geslecht das volgt als nach zu fuessen vncz an die herberg / Dann allain der edel graf Vlrich von Zily der rait / Darumb
wen er must die heiligen kron fuern vnd halden ob dem haupt des edelen kungs / Darumb daz es yeder
F022-001v,24 man sech daz es die heilig kron was die dem heiligen kung sand Steffan vnd andern kungen zu
Vngern ist auf geseczt warden vnd graf Bart-lme der trueg den apphel / vnd ain herczog von lynndbach genan{8} der
seczytamesch der trueg das Zeppter Man trueg auch vor dem edelen kung ainen legatenstab / Darumb daz kain von
vngeren zu lehen hat von dem heiligen Romischen Reich Man trueg im mit das swert / da man sein gnad mit zu Ritter
het geslagen man strewt auch phenig vnder das volkch Vnd die edel kungjnn die erat jren sun als hoch vnd was als die
F022-001v,25 mutig daz ich arme fraw desselbigen tags must vor iren gnad{2} gen zu allernagst bey dem edel-n
kung darumb daz ich sein gnad zu der heiligen salbung vnd kronung an meinen arm het gehalden / der durchleuchtig
furst von Österrich Herczog albrecht der was eylund kömen gen Weissenburgk zu dinst vnd hilf dem Durchleüchtigisten
fürsten kung lassla seinen veteren / da hat der edel fürst herczog Albrecht wol beweist / das naturlich recht daz ain pluet
das ander in den noten nicht / lessen / sol / da nü der edel kung an die herberg / vnd an sein rüe komen was / da was sein
gnad plöd von dem lanngen auf halden . da nü dy herren vnd yederman aus was gegangen da was die edel kun
F022-001v,26 gjnn allain bei iren sun / do knyat ich nyder fur die edel kungin vnd ward ir gnad manen an dienst
die ich iren gnaden / vnd auch dem edelen kung / vnd auch anderen irn gnad{2} kinden dem edelen fürstengeslecht getan
hab . Da pat mir die edel kungjnn ir handt vnd sprach stet auf . Ist das daz got gibt daz die sach güt wirt vnd zu frid
kombt / Ich wil euch vnd all ewr geslecht er
F022-001v,27 heben das habt ir wol verdient vnd habt das an mir vnd an meinen kinden getan / dazz ich selber
nicht hiet getuen mögen nach kunnen . do neygat ich mich diemütiklich nyder vnd dannkchat iren gnaden des güten
trostes . do sich das alles het vergangen / do komen die mer daz der kung von polan zu altenOfen wer / vnd wolt her .
vber dy Tüenaw ziehen in die hauptstat zu ofen als es dann geschach / da der von polan an die hauptstat zu Ofen kam /
do wolten in die stat
F022-001v,28 leüt nicht in lassen / da liesz in der graszGraf jn / durch die purkch / da wuerden die zwo gestalt
offenbar die der Grasz
F022-001v,29 graf her larencz vom haydenreichsTüern lang zeit gehabt het da das die edel kungjnn jnne ward /
die gieng zu Rat mit irin freund{2} vnd herren die sy dieweil bey ir hete / da ward ir geraten si solt ir volkch gen Ofen
schikchen vnd solt die haubtstat zu Ofen jn nemen wann si fund den von polan vnd die sein vngeborent vnd das was auch
war da machat graf Vlrich von Zily auf mit andern hofgesind vnd zach dahin da het ainer vnder dem volkch gesprochen
wann die vordern in den von polan slahent / so wellen wir dieweil in die hindern slahen / das kam an den von Zily / da
wolt der von Zily nicht verrer ziehen / vnd kerat wider vnder
F022-001v,30 wegen vnd zach wider gen Weissenburgk / ob die red ayn warnung oder ain jerrung was / das wais
got wol / der da ist ain erkenner der herczen aber wern die fursich geczogen so hieten sy den von Polan vngeworent
funden / do der kung von polan des jnnen ward / daz man auf in wolt geczogen haben do het er also gesprochen Jch bin
doch darumb nicht aus komen daz ich vechten wolt Jch bin darumb aus komen daz jch tanczen wolt vnd frolich sein /
Wann wer es mein dingk nicht / so wer es aber herczog albrechts / das was darumb geredt / daz der edel fürst herczog
Referenzkorpus Frühneuhochdeutsch 1.0.1 (https://linguistics.rub.de/ref/) 10
F022: Denkwürdigkeiten Modernisierter Lesetext
albrecht dirweil da was vnd meiner frawn gnad vnd dem edeln kung lassla sein vetter recht bey gesten Er was darumb
nicht aus komen daz er tannczen wolt / er was darumb aus komen / ob sein not geschech daz er durch seins freunds
willen sein swert witern wolt / in wagnuss seins lebens vnd das hiet er freilich getan wer sein not geschehen da man nü
den edeln kung wolt naher fuern von Weissenburgk / da west man nicht wohin von der veint wegen Nü warn zwen alt
Bischoue die czeit bey meiner frauwn gnad / der ain was Bischoue zu Rab / der ander was Bischoue zu Veczprem / da
rieten dy herren / man solt den edeln kung lassla gen veczprem fuern darumb daz es nahent was / da sandt man ainen
poten pald gen Veczprem / da wolten die diener dy Veczprem dieweil / jnne heten weder kung noch kungjnn nicht jn
lassen / da ward der Bischoue ain tail jnn verdacht Aber es was freilich gots will / wann hieten sy vns wellen jn lassen / so
wer wir fürsich geczogen dahin So hieten vns die veint zu kraisz vmbgeben als her dauiden in der stat Zeilla / da rieten
die herren daz man den edelen kung solt gen Rab fuern / vnd redaten mit dem Bischoue von Rab der Bischoue willigat /
sich ein zu lassen sein naturlichen herren vnd frawn vnd hat also gesprochen vnd daz der tewfel selb an dem Rechten sesz
so must er das ertailen daz kung lassla der recht erb vnd kunig in vngern wer Da richt wir vns aber zue in die rais herauf
in das lannd gen Rab / da es nü abent was vnd yederman was an seiner rue do sandt mein gnedige fraw noch mir . die
edeln fraw Margret assin Ich solt pald zu iren gnaden komen do erkam ich hart vnd gedacht mir wol daz es ain widerber
F022-001v,31 tikait wer da gieng die edel kungjnn allain hin vnd her in den gedankchen vnd sprach zu mir nü wie
welt ir nü raten vnser sach stat nicht wol man wil vns für halden wo well wir die heiligen kron hin pergen vnd kumbt si
in der veint hant / so wirt nichtz guetz daraus / wir rieten lanng hin vnd her Nu was wir in dem Brobsthof zu herberg
/ da was ain klainer garten jnn / da sprach ich gnedig fraw lasst vns sy in graben in den garten / vnd ob die stat schon
verloren wirt / wir wellen dennoch wol ain syn vinden daz wir in den garten komen / vber die maur do sprach die weis
kungin da hab ich auch an gedacht / aber es dewcht mich nicht gut darumb es mocht ainen dahin trawmen daz die heilig
kron verlorn wuerd da trat ich ain klaine weil naher / vnd wolt mich bedenkchen vnd rueffat zu der müter aller paremung
daz si vns gnad erwurf von jrem sun daz wir mit den sachen weis
F022-001v,32 leich vmb giengen daz nicht daraus gieng vbel / da trat ich hin wider zu der edelen kungin vnd
sprach / Gnedige fraw vnuerczigen ewer weishait das deücht mich güt / ewr gnad / wais wol der kung ist mer denn die
heilig kron / leg wir die heilig kron in die wiegen vnder den kung / vnd wo got dem kung hin pewtt do kem die kran
auch hin der rat der geviel iren gnad{2} wol vnd sprach / wir wellen dem also tuen vnd wellen Is selber huetten lassen /
des morgens da nam ich dy heiligen kron vnd vermacht dy gar wol in ain tuech vnd legt die in dy wiegen in das strab
wenn sein gnad dennoch nicht auf vederen lag / vnd legt darzu ain langen loffl- / da man den kinden mues mit macht
Das tet ich darumb / ob yemant in die wiegen griff daz man des solt wenen / es leg ettwas da darjnn man dem edelen
kung sein mues machet / vnd da west nymant vmb die czeit dann meiner fraun gnad vnd ich vnd da wier nü berait waren
in die rais herauf in das lant gen Rab / da het wir ain grosse zerung zu rossen vnd heten vil fuesknecht vnd zugen dahin
mit grossen sorgen wan die pawrn warn all aus dem dorfferen geflohen in das holcz an dem schiltperg / vnd die paurn die
warn den maisten tail der herren die wider vns waren / Vnd do wir nü an den schiltperg komen do stuend ich ab von
dem pherd vnd nam den edelen kung aus der wiegen vnd legt in den wagen darjnn die edel kungin sas mit ier jungen
tochter junkchfrawn Elizabeten / vnd wir frawn vnd junkchfr{3} sassen ze ring vmb das edl- geslecht ob yemant in den
wagen schusz daz wir dy schüsz auf hielten vnd wier heten vil fuesknecht / die giengen zu baider seitt bei dem wagen
vnd suechten in den stauden ab yemant von veinten in dem holcz wer der vns schaden wolt / vnd also kam wir von den
gnad{2} gots aus dem schiltperkch daz nymant kain laid geschach da nam ich den edelen kung wider aus dem wagen vnd
legt in jn die wiegen vnd Ich rait bei der wiegen Vnd man trüg jn nicht gar verr / da ward er lautt waynen vnd wolt in
der wiegen vnd in dem wagen nicht beleiben vnd die am macht in auch nicht gestillen . da nam ich in an den armb vnd
trueg in ainen gueten weg / vnd die am gieng mit vncz
F022-001v,33 daz wir mued waren / da legt Ich jn wider in die wiegen Vnd der wechsl- werat alldieweil wir vber
land zugen Ettwann regnat s / daz der edel kung oft vast ward begossen Wann wir heten vns nicht zu gericht auf ain
lange rays / sunder auf ain kuercze / Vnd het ain kürsen mit mir aus gefuert zu meiner notdurft vnd wann der regen als
gras was / so dekchat Ich die kuersen auf die wiegen vnczdaz si vast nas was / so lies ich sy dann aus reiben , vnd dekchat s
dann wider auf die wiegen / als lanng sein nat was . es was auch ettwan der wint als gros / daz es in die wiegen stab / daz
der edl- kung die augen kawm auf getet / Es was auch ettwan also hais daz er aller swiczat / daz trophen auf im lagen vnd
gewan dann vil hyczplateren Vnd das alles müst der edel kung leiden alldieweil wir vber land zugen vnd da wir nu an die
herberg komen vnd es nu schier nacht was vnd yeder geessen het / da legetn sich die herren all vmb das haws darjnn das
edel geslecht zu herberg was / vnd machten feur an vnd huettaten die nacht als es dann gewonhait ist in dem kungReich
zu Vngern / des andern tags da zug wir dahin gen Rab da wir nü schier gen Rab komen / da was es nu vinstere nacht vnd
wir müsten vor Rab still halden nahent vnczt auf mitte nacht vnd der edel fürst von osterreich herczog albrecht der hielt
neben der wiegen bei dem edelen kung seinen veteren an der ainen seitten vnd ich an der andern nu stund ain prun vor
mein des het ich nicht gesehen wann es vinster was / da macht sich die diemuetikait vnd die hoch adel des edlen fursten
nicht verpergen / vnd warnnat mich / vnd sprach fraw es stet ain prun vor ewr huett euch / daz ir nicht mit dem pherd in
den prun vallt Vnd alldieweil wir da hielten / do was der edel graf Vlreich von Zily bei der edeln kungjnn vnd heten ain
Rat von der herberg wegen wer in dem gslos salt sein / oder in der stat oder vor der stat vnd was ettwas ain zwitrachtt
zwischen den vngeren vnd den dewtschen yeder tail wer geren in der stat gewesen doch zulest lies der Bischoue das edel
Referenzkorpus Frühneuhochdeutsch 1.0.1 (https://linguistics.rub.de/ref/) 11
F022: Denkwürdigkeiten Modernisierter Lesetext
ge
F022-001v,34 slecht in das geslos vnd ettlich Grafen vnd herren mit in / vnd man lies mir ein klains prügkl-ein
nyder da muest wir eilunde vber gen das zach man zuhant nach vns auf / vnd die herren die mit vns hinin komen / die
komen desselbigen nachtz aus irm harnasch nye / Vnd wir waren nicht lang zu Rab / do kamen die Behemischen herren
ettleich gen Rab vnd wolten iren naturlichen herren sehen / vnd ich müst den edelen kung also plassen auf ainem polster
fur sew tragen do wuerden sy / da wuerden sew all frölich vnd laut lachen vnd daz das kind darab erschrikchat vnd ward
vast vnd laut waynn Nu het wir auch ainen klain knaben der was besnyten in narrengeklaid geklaidt vnd besniten in
narrengebant Vnd was doch nicht ain narr vnd wann der edel kung nicht gesweigen wolt Vnd alspald der knab zu der
wiegen kam / vnd sang oder auf der lautten slueg / so lies der edel kung von dem wayn vnd waren die zeit vil herren zu
Rab Vnd wann dann meiner fraun gnad ettwas genötigs het zu schaffen in hayml-
F022-001v,35 eichen rat / so sandt ir gnad nach herczog albrecht{3} vnd nach dem von Zily des begund waidan-
iclosch von der freinsta gar ser verdriessen vnd ward vnwillig darumb daz er nicht auch in den haymeleichen rat solt
sein Nu was die zeit bey meiner frawn gnad ain Vngrischer herr der hies Waidaviherrleich der het ainen brueder der was
abbt zu sand merttenperg Nu pat meiner fraun gnad den herren waidaviherleich daz er ir des geholfen wer gegen seinen
brueder dem abbt daz er ir sand merttenperg jn geb dieweil der krieg weret wann es wer gleich als ain pastey vor ofen
gewesen vnd des was ir gnad ainen tail vertrost vnd sant graf Vlrichen von Zily zu sand Merten
F022-001v,36 perg zu dem abbt / vnd lies mit jm tayding / da kam ayn klaine sach darvnder die es jerr machat
Wo der tewfel nicht hin mag do sendt er seinen poten dar / da waren wir zu Rab vncz in die dritt wochen mit vil sorgen
vnd ains nachtz trawmat mir / wie die heilig kron wer in ain katlaken gevallen also daz si voller flekch wer worden des
morgens da ich auf stuend da gieng ich zu der edelen kungjnn vnd sagt ir wie mir getrawmbt hiet von der heiligen kron /
do erkam ir gnad hart vnd sprach / der travm der bedewt ettwas / vnd gieng zuhant da die heilig kron was vnd schawat
darzu da sach si nichtz daran da rieten die herren Man solt das edel geslecht nicht beyeinander lassen / Man solt sy
tailen / vnd ettlich rieten / man solt kung lassla herauf gen Odenburgk fueren / vnd ettleich rieten man solt in auf den
vorchttenstain fueren / vnd rieten man solt mein junge fraun zu Rab lassen vnd wurden iren genaden mein man der
kottanner zu geschaft / vnd er müst auch sweren auf dem heiltam als zu vngern gewönhait ist vnd rieten auch die herren
meiner fraun gnad si solt zu prespurg sein / do sprach dy edel kungin zu mir wie rat ir liebe kottannerinn mocht ich ew
in drey tail getailen das tet ich gern jch behielt euch selber gern / vnd liesz euch gern bei meinen sun / vnd hiet euch
gern bei meiner tochter vnd gieng mit den herren zu Rat / bei welhem tail ich solt beleiben / da wolten dy heren nicht
anders / denndaz ich bei dem edlen kung solt beleiben / das tet ich nicht gern wan ich verstund wol daz mir der dinst
vnd dy sorg vil sweer würd dan vor darumb daz ich nicht sein solt in der anschaw meiner gnedigen fraun nü warn ettleich
daran man solt den edeln kung gen Trentsch fuern do wer es genügsam vnd was zu den zeiten die zway gslos trentsch
vnd pluntsch dem von ellerbach enpholhen vnd da macht man den edelen kung nicht wol hin fueren von der veint wegen
da sandt dy edel kungjnn nach mir vnd sprach liebe kottannerinn wie rat ir mir wo sol ich mein sun hin fuern / da riet
ich iren gnad{2} als ich ir des schuldig was vnd sprach gnedige fraw furt in wo ir wellet da er sicher ist / fuert in nür an
ain stat da jr das heft in der hant habt vnd huett euch vor den kungen / da sprach dy edel kungin ir seit auch gerecht vnd
gieng mit den herren zu Rat wo si irn sun den edelen kung hin solt fueren / da rieten ir dy herren si solt in gen odenburg
fürn / das gehoriet auch zu der heiligen kron gan Vngern vnd wer auch ain slussl- zu dem lant vnd diselb stat zu oden
F022-001v,37 burgk die het meiner fraun gnad vnd graf vlrich von Zily diselb zeit jnn / vnd bei demselben rat do
bestünd es bei / da ward dem edlen kung sein hof gesaczt vnd geordent die dan bei im solten beleiben das was ainer her
francz von pöker ain frumer vnd ain getreur herr / der ander was ain fromer Ritter genan{8} her pangrecz von Tengelod
der dritt der was auch ain frümer edelman vnd was ain krabat vnd hies Gerzukczy tomasch vnd zwen kamrer / der ain
hies sigmund abdacheer / der ander hies hainrich knocht vnd die all heten als bey viervndzwainczigk pherden so was ich
elena kottannerinn mit der am selbvierde frawnspild / vnd ich kam vn
F022-001v,38 gern in die Rais vnd ward meiner fraun gnad mein notdürft vast erczellen / da gab mir ir gnad vil
schoner red vnd gueten trost / vnd sprach fart freilich hin vnd lasst auch mein tewrleichisten schacz enpholhen sein den
ich vnder der suen hab vnd hiet ich nicht mer denn ainen phenig ich wil in mit euch tailen vnd da wir nü berait waren in
dy rais do sant ir gnad nach graf vlr{3} von Zily vnd nach dem Bischoue von Rab vnd sand nach allem hofgesind daz dem
edeln kung was zue geschaft vnd nam ainen nach dem anderen in dy kamer vnd muesten all sweren vnd auch dy am / vnd
das ander fraunvolkch das ich bey mir het / vnd das müst alles auf dem heyltum swern als dan zu Vngeren gewonhait ist
dan nür ich allain swür nicht wan ir gnad ain vnuerczweifleichs wolge
F022-001v,39 traun zu mir het / Vnd da wuerd vns zu geschaft der edl- vnd der getrew her Vlreich von Eyczing
der het gwalt vns aus zu fueren vncz gen odenburg Vnd da wir nü auf solten sein do nam dy edl- kungin vrlab von irm
sun dem edelen kung lassla Vnd auch seiner swester junkchfraun Elizabeten vnd begund{2} zehern vnd ich nam auch
vrlab mit ainen betruebten herczen wann ich schied mich hart von der edlen kungin wan ich mein junge frawn auch herti
F022-001v,40 klich mit grossen sorgen erczogen het / Vnd müst auch mein man vnd mein tachter katherina hinder
mein lassen bei dem edelen geslecht vnd wir zugen nü dahin mit grossen sorgen vnd mue vnd arbait vnd het vast geregent
/ daz dy lakchen teuf waren vnd müsten den edelen kung in der wiegen durch dy lakchen tragen daz die trager ettwan
vber die knye durch dy lakchen wueten / der edl- kung het dy heilig kran hinder sein zu rab gelassen Aber ir warn vil dy
Referenzkorpus Frühneuhochdeutsch 1.0.1 (https://linguistics.rub.de/ref/) 12
F022: Denkwürdigkeiten Modernisierter Lesetext
nicht anders wanten man fuert die heilig kran auch mit / Vnd da wir nü schier drey warn gen geczogen / da rait der edel
vnd der getrew her vlrich von Eyczing zu mir vnd sprach wie rat ir liebe kottannerinn meiner fraun gnad hat geschaft wir
solten in dem nagsten dorff beleiben vnd das was des grossen grafen vnd ist auch nymant darjnn vnd ist sorgsam / wer es
meinen herren nicht zu vil wir wolten in verrer tragen / da sprach ich jch rat sein auch nicht daz wir alhie beleiben Wir
wellen in tragen so wir verrist mügen vnczdaz wir komen daz wir sicher sein da zug wir vncz gen Altenburg vnd eedaz wir
an die herberg komen da kam ain pot von Rab vnd sagt vns mer wie ain grosser auflauf zu Rab gewesen wer vnd meinen
herren von Zily wer ain diener erslagen worden / Nu het wir ettleich hoflewt bei vns die machten die hant nicht aus der
gewonhait lassen vnd Riten aus dem weg vnd namen den armen lewten das viech vnd triben das in den hof da wir inn zu
herberg waren vnd das dewcht das hof
F022-002r,01 gesind das meinen herren was zu geschaft gar vn
F022-002r,02 pilleich / vnd sprach zu mir das ist nicht guet / sol mein herr kung lassla in seinen jungen tagen ain
Rawber gehaissen sein das ist doch an sein vnd vnser schuld / da sant ich nach dem edeln vnd getreün hern Vlreichen
von Eyczing vnd sagt im das / vnd pat jn daz er darob wer daz man den armen leüten ir Viech wider geb daran tet er
meiner fraun gnad ain gut wolgeuallen vnd das wessiet ich wol wan dy armen leüt heten sich ettleich gehuldigt/ da tet
der edel vnd der getrew her Vlrich von Eyczing als wol / vnd sant zu dem Richter vnd hies die törr an dem Markcht zü
sperren vnczdaz man den armen leüten ir viech wider gebe wann es was ain gros geschray vor dem haws von den armen
leüten vmb das viech / vnd geviel ettleichen nicht gar wol daz sy das Viech müsten wider geben vnd waren hoflewt von
dewtschen landen vnd da belib wir vber nacht des morgens hueb wir vns auf vnd zugen vncz gen Neusidel vnd waren auch
vncz vber nacht s morgens hueb wir vns aber auf den weg vnd do wir zu dem dorfflein komen da lewttat man gegen dem
edelen kung vnd giengen dy armen leüt mit dem heiltam heraus vnd erpaten sich als dy getreun gegen irem naturlichen
herren vnd giengen ye zwo junkchfraun miteinander in der procesz vor dem heiltam vnd do wir nu schir komen gegen
der Eysneinstat vber da waren wir aber in sorgen wan man het vns gesagt es wer ain michler zeug von geraisigen in die
Eysneinstat komen vnd es weren auch veint vnd es regnat gar vast vnd wir warn gar still vnd farchten vns hart / vnd da
wir nü schier zu odenburgk komen do gieng man mit dem heiltunb aus der stat vnd ain michel volkch mit von fraun
vnd von man dem edelen kung entgegen vnd enphiengen jn als ieren naturlichen herren vnd do wir nu gen Oedenburgk
komen da … vnd g…ten nu wolten wir da rasten Nu solt ir merhchen daz desselbigen nachts als wir komen waren da kam
ain solcher grassz wasserflus daz kain mensch in der ganczen gegent was daz ains also aines grossenn wasserflus möcht
gedenkchen Vnd solt auch freylich wissen daz der edel kung desselbigen nachts also vast waynat vnd als vnruebig was daz
ich lang ain als swere nacht mit jm nicht gehabt het / vnd nicht lang do komen mer wie der kung von polan den edelen
graue Vlreich von Zily hiet gefangen / vnd darumb ward wir vast betrübt was vnsers hofgesindes wär Wann wir westen
wol daz es meines herren vnd meiner fraun grosser schad wer an lant vnd an lewten vnd nicht lang darnach da kamen vns
aber laydige mer wie der erbierdig prelat der Bischoue von Gran vnd her lasslawan von Gara gefangen wern vnd wern in
gelaitt zu dem von polan ge
Referenzkorpus Frühneuhochdeutsch 1.0.1 (https://linguistics.rub.de/ref/) 13