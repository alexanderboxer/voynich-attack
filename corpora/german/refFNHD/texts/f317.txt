F317: Reuchlin: Behaim, Paulus: Briefwechsel Modernisierter Lesetext
+H
corpus: ReF.MLU
language-area: -
language-region: ostfränkisch
language-type: fränkisch
genre: T
medium: Handschrift
time: 16,1
reference: Hs.: Blatt (r/v), Kolumne (a/b), Zeile
corpus-sigle: F317,IV-E-T2,H
text: Reuchlin: Behaim, Paulus: Briefwechsel
text-author: Geschwister Behaim, Nürnberger Familie
text-type: Realientexte (Briefe)
assignment_quality: Z2
hoffmann_wetter_nr: -
library: Archiv des germanischen Nationalmuseums in Nürnberg
library-shelfmark: -
date: 1533-1535 (Datierung in Datenbank evtl. falsch? Es wurden auch Briefe bis ins Jahr 1540 transkribiert.)
place: -
text-place: -
printer: -
edition: Kamann, Nürnberg 1881, S. 73-154.
size: -
language: fnhd
literature: -
notes-transcription: a) Grafische Besonderheiten:; - Vorgehen hinsichtlich der Aufschriften auf den Rücken der Briefe:
29a behandelt m. E. die Krakauer Zeit. In der Edition ist Folgendes zu den Beschriftungen der Briefrücken gesagt: „[…]
doch ist bei den Briefen nach Krakau die Zeit ihrer Ankunft, wie sie von der Hand des Empfängers auf den Umschlägen
bezeichnet worden, stets besonders angegeben (Edition, PDF-Seite 81).“; Empfangsbestätigungen des Adressaten, Paulus
Behaim, wurden von mir nicht transkribiert.; - Editor erklärt Wörter, die in den Briefen zu Verständnisproblemen führen
können. Diese semantischen Erklärungen der Edition wurden in die Transkription nicht zusätzlich übernommen.; -
Eine Stelle ist schwer lesbar und semantisch nicht bestimmbar:; - F317-014b,03 haben myr bevolhen(,) ich $ol yn den
je$us#kopff fleißig gru*$$en(.) die [v] +K [v]: Schwer lesbar und Semantik unklar @K; - Nicht lesbare Textteile: Durch
Beschädigungsstellen sind Textteile teilweise nicht lesbar. Der Editor hat jedoch mit Interpretationen gearbeitet. In dem
Fall wurde von mir diese Lesart mit E-Klammer übernommen. Betreffende Abschnitte:; F317-001,13 nit(,) das du|s
gar verennder ha$t(,) +K ha$t(,): üdZ @K ob du $o ha$t geheil[.] +E geheil[.]: l. ‘geheilt‘, J. Kamann @E [...] +E
[…]: l. ‘oder‘, J. Kamann @E nit(,); -F317-001,14 es i$t hie nit gut gewe$$en wie das meinig(.) $unde[..] +E $unde[..]:
l. ‘Sunderß‘, J. Kamann @E […]ß +E […]ß: l. ‘weiß‘, J. Kamann @E ich; -F317-001,15 dir nichts zu $chreiben(,) den
+K den: üdZ @K der +K der: üdZ @K +K der: Wort taucht in Edition nicht auf @K hanß locher hat dich flei[….] +E
flei[….]: l. ‘fleißig‘, J. Kamann @E [.]ru$_zen +E [.]ru$_zen: l. ‘grußen‘, J. Kamann @E; -F317-001,16 damit bevilh
ich got dem almechtigen(.) fdaum 1 pfin$tag na[..] +E na[..]: l. ‘nach‘, J. Kamann @E [..]r +E [..]r: l. ‘der‘, J. Kamann
@E fa$nach; -F317-009a,11 $chreiben(.) der vetter le$t dich fleißig gru$$en vnd der hen$lein(.) […] +E […]: l. ‘Damit‘,
J. Kamann @E; -F317-009a,012 biß gott dem almechtigen bevolhen(.) lieber pruder(,) ich pitt dich(,) […] +E […]:
Edition kann hier nicht helfen, l. ‘…‘, J. Kamann @E; - Die Briefe enthalten Streichungen, welche auch entsprechend
transkribiert wurden.; - Besonderheit in HA_Fam_Behaim_29a-1534_0014b: Hier verzeichnet die Autoren noch eine
zusätzliche Angabe auf die Rückseite des Briefes:; F317-010b,01 Mein frenet(.); - Information zur Verabschiedungs-
formel: Diese ist immer rechtsbündig eingerückt. Es erfolgt keine gesonderte Nennung in der Transkription. Beispiel:;
F317-001a,17 tag 1533 yar(.) +K yar(.): Abs @K; F317-001a,18 margretta pehamin(,); F317-001a,19 dein $chwe$ter(.);
b) Ausschmückungen:; - Die Briefe wurden an der linken unteren Seite vom Nürnberger Archiv datiert.
abbr_ddd: BehReu
extent: FnhdC: -; compl: 001a,01 - 024b,04
extent-size: FnhdC: -; compl: 6.904 WF
@H
F317-001a,01 mein freuntlichen gruß zuvor hercz aller liebster pruder wiß das mir dein priff ist worden
von dir des bin ich ser erfreud das du vnd der michel frisch vnd gesunt seit hinein kumen desselbigen
F317-001a,02 geleichen wiß vns auch alle gesund got hab lob lieber pruder wie du mir schreibst du kunst mit
niemant reden so thun fleicz das du palt lerst lieber pruder wie du mir schreibst ich sol dir schreiben ob die vrschel imhoff
Referenzkorpus Frühneuhochdeutsch 1.0.1 (https://linguistics.rub.de/ref/) 1
F317: Reuchlin: Behaim, Paulus: Briefwechsel Modernisierter Lesetext
hat hochzeit gehabt so wiß lieber pruder das sy schun hochzeit hat gehabt vnd ist schun zu irer schiwger zu der dochter
locherin gestern kumen haben allen pey ir gessen vnd einen guten mut gehabt wen du hie werst gewessen hest du mussen
tanczen da wir ob dem tisch saczen do kamen dein priff gleich des war ich ser fro lieber pruder ich kenet deines schreibe..
nit das du s gar verennder hast ob du so hast geheil . … nit es ist hie nit gut gewessen wie das meinig sunde.. …ß ich dir
nichts zu schreiben den der hanß locher hat dich flei… .ruszen damit bevilh ich got dem almechtigen daum 1 pfinstag
na.. ..r fasnach tag 15etet yar margretta pehamin dein schwester Meinen lieben pruder paulus peham gehort der priff zu
krackaw in sein hand Mein freutlichen gruß vnd alles guts zuvor hercz aller liebster pruder wen es dir wol ging das thert
ich von herczen gern des selbigen
F317-001a,03 geleichen wiß vns auch in zimlicher weiß gesunt got hab lob lieber pruder wiß das ich 2 priff von
dir enpfangen hab syter ich dir hab geschriben ich wolt dir gern lenst haben geschriben so west ich dir nichst news zu
scheiben so ist es ycz auch kain newe zeitung hie das ich waß lieber pruder das mumelein hat dir ger . geschriben so ist
sie ein wenig schwag ich hoff oder es wer palt pesser werden oder auff die nechsten potschaft will sye dir schreiben vnd
lest dich pitten du solst ir ans petten der vetter het dir auch gern geschriben so het er nit derweil lieber pruder wisz das
der hanß locher vngelder ist worden vnd wird ycz auff sant waltpurg tag ein zien mit seinen weib vnd wiß das die hanß
hubnerin auch ist gestorben an einen kind vnd das mumelein hat gern gehort das du dich recht hast gehalten in der
vasten wie du hie hast gethan das hat ir wol gevallen von dir sundars waiß ich dir icz nichts zu schriben den der vetter
vnd das mumelein haben dich fleissig grussen lassen damit bis got dem almechtigen beuolhen nym mein schreiben vergut
daun finstag nach sant yorgentag 15etet margretta behamin dein schwester Mein lieben pruder paulas peham gehort der
priff zu krackaw Mein freuntlichen gruß zuvor an hercz aller liebster pruder ich hab ein priff vonn dir enpfangem vnd
dein gesuntheit hab ich vonn herczen gern gehortt des selbigen geleichen wiß mich auch gesunt got hab lo . lieber pruder
dein vnd mein laid das sey gott klagt das wir vnssern lieben vatter verloren haben gott sey im gegnedig vnd barmherczig
vnd vns allen lieber pruder das vns laider vbel geschint gott erbarms oder der vetter vnd das mumelein die wollen das
pest an vns htun weil in gott das leben gilt gott geb lang lieber pruder darvmb hilff nur gott pitten das in gott yr leben
lang verleih vnd yr gesunthet lieber pruder darvmb pit ich dich du welst dich woll halten das wir alle ein ehr an dir
erleben das wir alle ein trost kunen haben an dir lieber pruder wen dir was mangelt oder gepircht so schreib nur dem
vettern darvmb der wirt thun es wer er dein vatter des ich mich genczlich zu in versych lieber pruder des streben halben
hatt es ein wenig auff gehort ein tag 1 oder 10 perschon die noch streben wiß das der hanß lochner vnd sein weyb syn
auch gestorben gott sey in gegendig lieber pruder du schreibst mir ich sol dir es dester offter sch .eiben weil wir yeczunt
neher beyeinander syn weder vor so wiß das ich nit wol potschafft kann vber kumen hie lieber pruder sunders waiß ich
dir nichts zu schreiben dan piß gott dem almechtigen bevolhen damit vil guter nacht daum arnstatt an sant yohans tag
15etet yar Margrett behamin dein schwester Meinen lieben pruder paulus beho sol der briff zuo hannden zu Craka Mein
freuntlichen gruß zuvor hercz aller liebster pruder wem es dir wol ging das hort ich von herczen gern desselbig
F317-001a,04 geleichen wiß vns hie auch in zimlicher weiß got hab lob so hoff zu got es solt sy auch gepessert
haben mit dem vatter wie wol ich lang kain botschaftft von in gehabt den wir sen vor 1rum tagen hin wegt vnd syn auff
der huten walt sy pessert mit dem mumlein do zugen wir hin wegt der streb hat gar uber
F317-001a,05 hant genumen es streben einen tag ob rum0 perschon vnd ist die yung furerin auch hye mit iren
kindern lieber pruder sunders waiß ich dir yez nichts zu schreiben dan das ich wolt das du hie bey vns werst wen es kunt
sain lieber pruder ich waiß dir auff dismal nit mer zu schreiben den nym vergut den die botschafft war fru auff vnd west
ich es nit zu nacht das mumlein lest dich freuntliche grussen damit biß got bevolhen vnd seiner lieben muter daunn
mitwoch nach sant kunot tag 15etet yar Margret pehamin dein schewster Meinen lieben pruder paulus peham gehort den
prieff zu handen zu kracka Mein freuntlichen gruß vnd alles guts zuovoor hercz aller liebster pruder an dem 5 tag yulius
hab ich einen priff von dir enpfangen vnd dein gesundtheit darinen vernunen des pin von herczen fro got geb lang mit
freuden dasselbigengeleichen wiß vns auch so in zimlicher weiß wiewol der vatter schwag ist ich hoff aber es sol pesser
werden wir wißen aber nit ob er s der stain ist oder nit ist der vetter auch wol in virzehen tagen nit auß gangen das er ein
boß bein hat gehabt das er kein hossen hat kunen an legen es pessert sy oder auch mit ym got hab lob lieber pruder wie
duo mir schreibst das der michel ein weib hat genumen das ist vns wol gesagt worden das mumlein ist auch zornig auff
in wiewol hat er im s gut gemacht hab er im s gut lieber pruder ich wolt dir gern newe zeitung schreiben so waiß ich
nit vil den das man sagt es streb freindlich hie lieber pruder sunders waiß ich dir nit vil zu schreiben den das mumlein
hat dir gern geschriben so het sy nit derweil vnd schikt dir 2 facznetlein lieber pruder wie du der mutter schreibts dein
herr wol nit haben das du sovil priff her schreibts so danffts du vns nit allen schriben wen du dem mumlein oder mir
schreibts so ist es genug samen in ainen priff sunders waiß ich ycz nichts zu schreiben den der vetter vnd das mumelein
haben dich fleissig grussen lassen vnd der endras hat dich auch grussen lassen damit pis got dem almechtigen bevolen
daum am 6 tag yulius 15etet yar Margert behamin dein schwester Meinen lieben pruder paulus behans gehort der priff zu
cracaw Mein fruntlichen gruß zuvor hercz aller liebster pruoder wiß das ich 2 briff von dir hab gehabt vnd dein gesuntheit
darynen vernumen das bin ich von herczen erfreudt got hab lob got geb lenger lieber pruder du schreibst mir es nem
dich wunder das ich dir so lang nit geschriben auch hab bey dem michel beham so wiß das ich nit derweil het so hab
ich gleich auff den hanß peham gewart das er dir recht antwort den brif lieber pruder wiß das der felycz imhoff hochzeyt
wirt biß ertag uber achttag vnd wirt auff dem rathauss werden wiß das ich jungfraw wir wiß auch das die jung jornymuß
Referenzkorpus Frühneuhochdeutsch 1.0.1 (https://linguistics.rub.de/ref/) 2
F317: Reuchlin: Behaim, Paulus: Briefwechsel Modernisierter Lesetext
holczsucherin des welssers tochter auch ist gestorben lieb pruder ich weiß dir auff dißmal nichts zu schreiben den das der
henslein noch ymer zu boß ist er will nit frum werden das du doch mir hulfft got bitten das er doch frum wur er lest
dich fleißig grussen der endres last dich auch freuontlich grußen wen es dir wol ging so hort er s gern damit biß gott
dem almechtigen bevolhen daum freittag vor sant yacobus tag 15etet yar lieb pruder schreib mir balt wider vnd nym mein
boß schreiben vergut Margret behamin dein schwester Meinen lieben bruder paullus beham ycz zu kracka sol der briff zu
handen Mein freuntlichen gruß zuvor hercz aller liebster pruder wiß das ich ein priff von dir empfangen hab des 1rum
tags augustus vnd dein gesuntheit darynen vernumen des syn wir von herczen fro got geb lang lieber pruder ich solst
dir von vnser gesuntheit schreiben der ist nit vil got erbarms den es ist der vatter vnd das mumlein kanck got geb zuer
besserung mit freuden amen lieber pruder wiß das der sterb hie vuberhant nynt es sen nit vil reicher leut mer hie wer
das mumlein gesunt wir vuren vns nit lang samen wir zugen eini auff die huten der vetter ist schun dynen so wiß lieber
pruder wie das furer ketlein vnd das bernlein syn gestroben an dem perchen das vns got darvor behut wiß das der ludwig
im
F317-001a,06 hoff ist auch gestroben an dem stain sunders waiß ich nit vil zu schreiben den das mumlein hat dich
fleissig grussen lassen vnd lest dich biten das du hest gebet das sy vnd der vatter gesunt werden vnd der endras hat dich
auch grussen lassen vnd pit dich du wolst mein schreiben vergut nemen ich kunt dir auff dis mal nit besser schreiben ich
must eylen damit pis got dem almechtigen bevolhen daumn an vnser lieben frawentag 15etet yar Margret behamin dein
schwester Meinen lieben pruder paulus beham zu cracaw gehort der priff zu hand
F317-001a,07 en Mein freuntlichen gruß zuvor an hercz aller liebster pruder wen du frisch vnd gesunt werst des
hort der vetter vnd das mumellein sampt mir von herczen gern desselbigengeleichen wiß vns auch alle gesuntt gott hab
lob gott verleih vns weitter lieber pruder wiß das der dockter schedel hatt ein weyb genumen des wolff holczschucher
tockter von altdorff vnd hat schuon hochzeyt gehabt vor 1rum tagen do war das mumellein auch dar auff die hochzeyt
yst zu altdorff gewest so syn wir pey der mutter auch gewest die ist yczt zu gurnsperck so ist der henslein yeczt bey vns
das er zu dein schreiber geter lernent oder boßlich er lernent noch an der taffel lieber pruder wiß das heut ein priff von
dir kumen ist gehort oder der mutter den wollen wir hinauß schicken wen die fur herein kumt es nympt das mumellein
wunder das du yr nit auch einmal schreibst sych wolt dir gern schreiben so vermag sich das schreiben ymer so lest dich
fleißig bitten du wolst dich redlich halten sich sagt sich het kayn großere freud dan wen du dich wolhilst vnd solst
vnssern herrgot lieb haben vor allen dingen wen du dein hoffung in in seczt so wer er dich nit verlassen besunders waiß
ich dir nichts zu schreiben den der vetter vnd das mumelein lest dich fleißig grußen vnd der henßlein damit biß gott dem
allmechtigen bevolhen damit vil gutter nacht daum sundtag vor michael 15etrum yar Margreta pehamin deiner stewester
Meinen lieben pruder paulus peham gehort der priff zu craka Mein freuontlichen gruß zuvor an hercz aller liebster pruder
wen du frisch vnd gesunt werst das hort wir alle von herczen gern des
F317-001a,08 selbigengeleichen wiß vns auch alle gesunt gott hab lob lieber pruder ich hab dir vor 5 wochen ein
priff geschriben ich hoff er sey dir worden es ist vns oder lang kainer von dir worden ich pitt dich du wolst vns einmal
schreiben wie es dir get ich hab dir vil priff geschriben die ich dem michel peham vnssern vettern hab zu geschickt haber
wie er mir sagt so ist im kayner nit worden er ist yczt hie der michel peham so wiß das die mutter noch dassen ist zu
grunspech ich hoff haber sych wer noch in 1rum tagen wider einer ziehen besunders waiß ich dir nichts zu schreiben
der vetter lest dich fleißig grussen vnd der henslein … biß gott dem almechtigen bevolhen lieber pruder ich pitt dich …
wolst dich wolhalten du wolst dich selber ziehen das du dich auff richt wir kunen dem henslein nit ersagen das er sych
will auff rich er reckt den ars ymer hinden ausser der enders im gartten lest auch fleißig grussen damit vill gutter nacht
daum vrsulntag im 15etrum yar margretta pehamin d Meinen lieben pruder paulus peham sol der priff zu craka Mein
freuntlichen gruß vnd alles guts zuuoran hercz aller liebster bruder wiß das ich ein briff von dir empfangen hab darynen
hab ich all dein schreiben wol vernumen sunderlich hab ich gern gehort das es dir wollghet vnd das du frisch vnnd gesunt
bist so wiß mich sampt dem vettern vnnd der mumenn gott hab lob auch in zinlicher gesuntheit gott der her verley vns
noch seinen gotlichenn willen noch lang gesuntheyt Amenn lieber bruder wie du mir schreibst wen es dein zeyt auß ist
so wolst her außer das hab ich gern gehort gott geb dir gluck vnd hail das du frisch vnd gesunt kumst lieb bruder ich hab
dir ym 2rum Augustus ain briff geschriben hoff ich er sey dir worden darynen hast du wol vernumenn wie das gredlein
versehen ist das ich zu got hoff das sy nur wol versehen ist das ich kein zewffel nit hab wir syn mit yr hyn uberig gezogen
auoff die hochzeyt gen pamgpergk doch hab wir nuor ayn gutten mutt gehabt vnd wol gelebt sych dacht hofft an dich
wen es muoglich wer gewest das du auch da
F317-001a,09 auff werst gewessen so hett sy dich hie gern gesehen vnd waren rum tag bey yr vnd hat dich fleißig
lassen grußen vnnd lest dich bitten du solst yr nichts
F317-001a,10 desterweniger schreiben vnd schick mir s nur zu ich wil yr s wol zu schicken lieber bruder besunders
waiß ich dir nichts zu schreiben den der vetter vnd das mumelein lassen dich fleißig grußen vnd der henslein vnd der
endres lassen auch grussen der enders ist yczt maister vber die lerchen ist yczt vnsser vogler sy fahen oder yczt nit vil es
rengt yczt ymer zu hie vnd schreib mir balt wider ob es dir die briff syn worden oder nit vnd nym mein boß schreiben
vergut damit bißt got bevolhen datum an sant michaelistag ym 15etrum yar Margret pehamin d w schwester Mein frenet
Meinen lieben bruder paulu
F317-001a,11 s beham gehort der briff zu Cracaw lieber pruder das mumelein vnd ich wunschen dir ein gucz
Referenzkorpus Frühneuhochdeutsch 1.0.1 (https://linguistics.rub.de/ref/) 3
F317: Reuchlin: Behaim, Paulus: Briefwechsel Modernisierter Lesetext
selligs news yar lieber pruder ich kalg dir mein groß laid das vns das mumelein gar kanck ist das ich nitt waiß wie ich sol
mitten thun sich wolt dir hie gern haben geschriben so war sich so gar schwag das ich nit waiß wie sol thun sich lest
dich pitten das du dich wolst wol halten lieber pruder das du mir wolst helffen got pitten das es pesser wird sunders waiß
ich dir nichts zu schriben den nyn mein boß schreiben vergutt ich must eilen ich het mein priff schun geschriben sich
… meyt sich wolt dir schreiben doch wur sich kanch doch must ich dir das zettellein schreiben damit vil gutt.. wucht
Margrett pehamin Mein freuntlichen gruß vnd alles guts hercz aller liebster pruder wen du frisch vnnd gesunt werst
das hort wir alle von herczen gern desselbengleichen wiß vns auch alle gesundt got hab lob lieber bruder ich hab dir vor
ettlichen wochen 2 briff geschriben ich weiß haber nit ob sy dir syn worden oder nit lieber bruder besunders waiß ich
dir nichts zu schreiben yczt auff dismal ich hoff zu got du solst baldt hye sein so wiß das der michel beham vnsser vetter
yczt hie ist sagt vns wie du den arß noch ymmer zu außig rechst hat das mumelein vnd ich nit gern gehort vnd that dem
mumelein zorn sich het dir gern selber darumb geschriben so hett sy nit derweil sy lest dich fleißig bitten du wolst dich
selber zyehen vnd wolst den arß einig recken vnd solst acht auff dich selber haben sich wolt ye gern das du ein seyner ein
feyner gesell wurst das dich yeterman mocht loben sich sagt wen dir gott her hilfft das du noch den arß außig recks vnd
das du nit hortig bist vnd geschickt so werst dich doch handel sich hofft oder ye du werst dich redlich halden vnd werst
dich selber ziehen sich hatt ye ein guts hercz zu dir sich wolt ye gern alle er an dir derleben lieber pruder ich hab ye ein
guts hercz zu dir du werst dich wol halden ich kann yr nicht auß dem henslein der ziehen lieber pruder der vetter hat vns
gesagt du werst auff das new yar außer zyehen so sagt das mumelein du solst dich nur wol versorgen nit klaidern das du
nit der frist es ist alß kalt vmb die selbem zeyt zumal vmb die fuß solst du dich wol versehen der vetter vnd das mumele
lassen dich fleißig grussen der henslein vnd die apel lassen dich auch fleißig grussen die apel ist yczt hinen bey vns lieber
bruder nym mein boß schreyben vergut vnd schreib mir auff est ob dir die briff syn worden damit biß got bevolhen
datum an sant cordulatag 15et5 yar Margrett behamin d w schewster Meinem lieben bruder paullus beham sol der briff
zu cracaw Mein freuotlichenn gruoß vnnd alles guotts zuovoran lieber pruoder wen duo frysch vnnd gesuondt werst so
hortt wyr s alle vonn herczen gern desselbenngeleichenn wyß vns auch alle gesuondt gott hab lob vnnd geb lenger amen
lieber pruder wyß das wyr dir pey sebolt haller haben geschryben versych mich sych sein dir wordenn vnnd wollt gern
das du vns einmal schrybst wye es dir ging wye woll es hatt vns der gabryell nuoczel gesagt er hab dich gesuondt danyden
gelassen das haben wyr vonn herczen gern gehortt gott geb dir noch lenger lyeber bruoder dir ist woll gesagt das der hanß
letscher gestorben ist so wyß das er sein gutt alls sein weyb hat geschickt vil den merren tail hauoß vnd hoff vnnd was
dynen ist vnnd das ander auch fast als darvmb kann sych nuch woll ein yungen vbe .
F317-001a,12 kumen lieber bruder sunst waiß ych nichts zu schreyben den das mumelein lest dich fleiszig grußen
damitt byß gott bevolhen datum mitwoch nach sant veittstag 15rum0 yar Margretta pehamyn Meinenn lieben bruder
paulluos pehamyn gehortt der priff zuo antdorff Meyn freuntlichenn gruoß vnnd alles guots zuovor lieber bruder wenn
duo frysch vnnd gesuondt werst das hortt wyr alle vonn herczenn gern desselbenngleychenn wyß vns auch alle gesundt
gott hab lob myttsampt dem muomeleyn vnnd der mutter gott geb lenger mytt seinen gottlichenn gnadenn Amem lieber
pruoder wyß das ych dyr Eyn bryff hab pey dem gabryel nuczell geschryben ych versych mych Er hab dyren vber antwortt
ych pytt dich freuonttlich du wolst vns doch schreybenn eynmal wye es dyr geht ich hett gemeytt du hest vns pey dem
wylywolt ymhoff eyn pottschafft thun vnnd kann s auch nytt woll gelaubenn das du s nytt gethan hast du hest vns auff
das wenygyst eyn gruß entpotten vnnd geht doch fast altag zuo der petter ymhoff das ym nytt auß dem weg wer lieber
pruder meynett halbenn wolt ych nytt darnach fargen das du myr schrybst alleyn das dem mumeleyn zorn hatt thun das
du so gar keyn pottschafft yr hast thun lyeber pruder so wyß das der antthony Saurman yst gestorbenn vor 8 tagen gott
sey ym gnedig vnnd vns allen Amem vnnd hatt also yn dye hyecz getruongen es yst kyn ser groß hyecz hye das man
yn langer zeytt nytt gedeuckt das ych hab gorße sorg es wer wyder thewr werden darvmb lieber pruder pytt ych dich
freunttlich vnnd das mumellein lest dich auch fleyßig pytten duo wolst auch achttung auff dich habenn mytt essen vnnd
tryncken das du nur nytt kanck werst es geschycht yeczt gar lyederlich yn der hyecz so wyß auch das yeczt alhye yn 12
tagen 2 mall hatt geprentt das ayn mal hatt Es pey dem tag geprentt yn der peckschalgergassen das ander mal pey der
nacht yn der eussern lauffergassen da syn drey heusser hyn geprent gott erbarms lyeber pruoder besunders wayß ich dir
nychts zu schreyben den der henssleyn schreybt dir hye auch mytt vnnd das mumellein ich pytten dich auffs hochst das
duo als woll wolst thuon das du yn kunst do nyden vnder pryngen es wollen yee vnsser vetternn nychts darzu thun das du
yn seinen pryff woll vernemen wyrst es ist ye sein nucz pey vns nytt ich pitt auch du wolst dye priff auff heben das man
dir nitt darvber kuombt es ist yemandt nitt zu trawen yeczt es ist die gancz welt vol falscheytt vnd vntrew lieber pruder
das mumellein lest dich fleißig grussen vnnd der crystoffel pfyngyn dein schwager vnnd sein schwester fellycz haben
myr bevolhen ich sol yn den jesuskopff fleißig grussen die v hett dich gern grussen lassen sych drust es nur nitt thun
damytt pyß gott bevolhen datum 17 july anno 15rum0 yar Margretta pehamyn Meinenn lieben pruder paullus peham
gehortt der pryff zu antdorff Meinem lieben pruder pauollus peham sol priff zu handen zu antdorff Mein freuntlichenn
grus alzeytt zuovorann wis lieber pruder das ych eyn pryff vonn dir empfangenn hab an sant Sebaldabent darynen hab ich
dein gesundtheyt vernumen das hab ich vonn herczen gern gehort gott geb lenger desselbigengeleichen wyß vns auch alle
gesundt gott hab lob lieber pruder wye du myr schreybst ych soll dich wyssen lassen was das mumellein zu deinen priff
hatt gesagt so wis das sych nichts besunders darzu hatt gesagt denn das er yr wol hatt gefallenn alleyn wen du ym nach
kumst wie duo yr hast geschriben so lyeß sich yrs ser wol gefallen das ich zuo gott verhoff duo werst es thun wyewoll du
Referenzkorpus Frühneuhochdeutsch 1.0.1 (https://linguistics.rub.de/ref/) 4
F317: Reuchlin: Behaim, Paulus: Briefwechsel Modernisierter Lesetext
vil neyder hast den es laid wer das duo dich recht hielst sunderlich der yung yeronymuß ymhoff der an deiner stat hye
ist das er s selbst gegen myr gemeld hatt du kunst es alle rum was du thust das sey als recht vnnd was er thut das sey
vnrecht das ich an ym wol kunt merken das man kayn groß gefallen an ym hatt er meynt auoch du habst es vil pesser da
vnden den er da oben weytter wye du myr schreybst wye du her budrens ymhoff vnd gabryel ymhoff wyder mich syn das
mich ser wunder nympt sych thun es ye vnpilig ich hab s es ye nit gegen yn verschuld allein das sych maynen villeicht
sych wollen myr einen man geben der yn gefelt vnnd myr nitt da weren sych mich hartt darzu pringen suonderlich die
sich mir haben an getragen das ist der antthony saurman gewessen der ist schun wo gott will vnnd hatt mich gott woll
vor ym behut gott sey gedanckt so ist der ander der cristoff vonn plawen den ich noch kain mensch hor loben allein
was vnsser vettern syn das du zum tail selbst wol weyst das du mir s selbst nit geratten hast kunen darvmb hab ich yn
bißher nit folgen kuonen kumbt mit oder etwas vnder dye hend das mir an zuonemen ist so will ich yn gern folgen so ist
die zeytt noch nit eyl lieber pruder so gedanck ich dir freuntlich deines schunen Faden den du mir hast geschickt er ist
schun vnnd gelt s vil weitter so wiß das der michel peham her ist kumen weyb vnd kinder wiewol sein weyb vnd kinder
die syn noch pey seiner mutter piß wir sein hauß zu richten das er bestanden hatt yn der dyliggassen der lemlich hauß
das du wol yn seinen schreiben woll vernemen wirst sein thun das mumellein het dir gern geschriben so hat sich nit der
weil gehabt vonn des michel peham wegen das sych ym haußratt ein kaufft weitter waiß ich dir nichts zu schreiben dan
das es auff heut des deczel endlein der Frycz deczlich ellter dochter ir handschalg ist mit dem enders gengner von vblin
der des kobelts dochter hat gehabt den hat s genumen vnd hat 2 kinder vnd das ortel endlein yst auoch ein praut mit
dem achynger lieber pruder wie du myr schreybst ich sol dich lassen wissen ob das mumelein ir geschefft hat gemacht
so wiß das sich mir s ye hat gesagt sich hab es thun doch wil ich mit der zeyt noch grundlicher erfaren ich kan oder ye
nit anders von ir horen den das sich dir wol wil oder vnssern 2 schwestern den wil sich gancz vbel den großen das sich
yn das hauß verpotten hat sich halten sich auch vnpilig gegen ir sider du nit hie pist gewestt so syn sych nit vil doch
haymen beplieben vnd es wer vil darvom zu schreiben das ich yeczt nit zeyt hab vnd nym meyn boß schreiben vergut ich
hab ye mussen eylen das mumellein lest dich fleysig grussen vnd die 2 maid damit piß got bevolhen datum am pfingtag
nach sant diligtag 15rum0 yar lieber pruder ich pit dich das du den pryff wolst bewaren das dir yemandt darvber kumbt
Mein fruntlichenn gruß vnnd alls gucz zuvoran lieber pruder wenn du frysch vnnd gesundt werst das hortt wir alle vonn
herczen gern desselbengeleichen wiß vns auch alle gesuondt gott hab lob gott geb lenger mitt seinen gottlichen gnaden
Amen lieber pruder das mumellein hatt myr bevolhen ich soll dir schreybenn ob die patternoster nitt frag da vnden
hetten zu kauffen so wolt sich dir hyn ab schicken das du yrs ver
F317-001a,13 kauffes darvmb schreyb vns wye es sich heldt darmytt weitte . so wiß das ich dir ein priff hab
geschriben verhoff er sey dir zu kumen pey den franckfurtern hyn ab schickt der michel peham hatt dir auch darpey
geschriben so wiß auch das er yeczt nit hye ist vnnd hyn neyn zu seiner mutter ist zogen vnd holt sein weyb vnnd kinder
er auß das wir sein alle tag warttenn wenn er kumbt weitter so wiß das der yung hanß ebner ein preytyam ist mit des hanß
schonden tochter wiewol der handschalg noch nicht gewest ist man wart nur wenn der schond gesunndt wirt der ligt
kanck an dem fyber darvmb sagt das mumelein du solst pillig yeczt hie sein das du die apel trostes das sich ir den todt nit
thet vnnd das das du ir die augen wischest wiewoll ir s vil lendt wol vergunen weyll sich so hoch traget ist gewest vnnd yr
geschwistert alle sich haben yn wol so gewiß gehabt in yren syn das es noch stetyg gewert hat weil du aussen gewest bist
das zu ym ging den ganczen sumer yn den gretten als wie vor was man sich darvmb hatt gestrafft sich sol es nit thuon er
wer sich nit nemen es ken yetman den ebner wol das er nichts an gelt thu das sicht man wol pey der hreyrat ob er nit das
gelt an sicht wiewol sich ser schun ist auoch die apel kunt ir das wasser nit langen es hat sich ir liegen vnnd ir boß mayl
nichts fur getragen sunst waiß ich dir nichts zu schreyben den das mumelein sagt du solst dein nur eben warnemen das
du nit kanck werst vnnd lest fleißig grussen vnnd die 2 mayd vnd gruß mir den yonymuß ymhoff gleißig damit biß gott
bevolhen datum sundtag vor michael 15rum0 yar Margretta pehamy . Meinem liebenn bruder paullus peham gehortt der
priff zu anttdorff Mein freuonttlichen gruß vnnd alles guts vnnd wunsch dir gott eyn glucksellig news yar was dir nucz
vnnd gutt yst zu fell vnnd leyb vnnd vns allen Amen lieber pruder wiß das ich ein priff vonn dir entpfangen hab daryn
hab ich dein schreiben vernumen vnnd pyn vonn herczen fro das es pesser mitt dir ist worden gott geb das es beyleib ich
pitt dich auch das du dein dester pas wolst schunen vnnd dein warnemst mit essen vnnd trincken lieber pruder wie du
mir schreibst ich sol dich llassen wyssen wie sich das mumelein gegen dem mychel peham vnd seinen weyb helt wo sy ein
gefallen ob yn hab oder nit so wyß das sich kein groß gefallen ob ym hatt das du yn yren schreyben wol vernemen wyrst
sein thun vnnd lassen das ich wol sorg hab wir durffen nit auff in pawen das er vns vyl freuntschafft wer beweyssen als
ym vnsser vatter selligeren gethon hatt ich sy yr ye noch nit vil oder sein weyb gefalt vns ser wol lieber pruder ich hett
dir gern lengst geschriben so wiß das ich nit wol derweil hab gehabt den hab der pfynging vurssel muossen hemat helffe
machen auff ir hochzeyt die wyrdt weren des 17 tags yenner zu zamburg das sy nit hye wirt wen du hie werst gewest
so wolt ich dir die augen haben gewyscht du weist vileicht wol wer der preytyam ist es hat myr ye der mychel peham
gesagt er hab dir s geschriben so wiß auoch das es ieczt gar styl hye ist das man von kayner newen Gertat wayß allein
was die yoachym halleryn ist die hat yren man paldt verklagt ist lecht 15 wochen das er gestorben ist hat sich ein andern
genumen den anthony muffel so wiß auoch das es das keczel endlein hochzeytt hat gehabt mit dem kastner so ist nuch
der cristoff haler gar ledig von yr yst suonst wayß ich dir nichts zu schreiben den das ich dir fleißig danck deiner schunen
portten die du mit hast geschickt vnd der schuch vnd pantoffel auch duo schreibst mir ich sol dich wissen lassen was die
Referenzkorpus Frühneuhochdeutsch 1.0.1 (https://linguistics.rub.de/ref/) 5
F317: Reuchlin: Behaim, Paulus: Briefwechsel Modernisierter Lesetext
sag von dem wolff haller ist so wiß das ich nit vil vmb in pyn so hor ich nit vil von ym den das er alle tag zu der petter
ymhoff auß vnd ein get er hat mir gesagt er wol palt wider zu dir hin ab noch yn et wochen so wiß das es noch kein
schylden weder hie ist damit piß piß got bevolhen datum an dem newen iartag 15rum1 iar Margretta pehamin Meinen
lieben pruder paullus peham gehortt der priff zu antdorff Mein fruntlichen gruß vnnd alles guts zuovoran lieber pruder
wenn duo frysch vnnd gesundt werst das hort wir alle vonn herczen gern desselbengleichen wyß vns auch yn zymlichen
wessen allein das muomelein ist ein wenyg schwag gott geb das paldt pesser wer lieber pruder ich hett dir gern lengst
geschryben so haben wir eyn zeytlang zu schycken gehabt das wyr auoch leyt haben gehabt weyl der kaysser hye ist gewest
den herczog vonn sefern so wyß das ein schelchte faßnacht hye ist gewest man verpott es als weyl die frenden leyt hye
waren das sych vber 5 nacht nit syn gangen yn der faßnacht so wyß das der hanß yeger ein preytyam yst myt der kolben
graczyoßa vnnd ist gancz ledyg vonn dem doczler freylem so wyß auch das des pfanen tochter yst gestorben dye helena got
sey ir gnedyg lieber pruder besunders wayß ich dir nichts zu schreiben dann wiß das der endreas ymhoff den yeronymuß
ymhoff hat auß geyagt die wochen vnnd hat ym vntter augen nit durft das er ym so gar keyn nucz ist vnnd pleybt gar
nichts ym hauoß das wyl der her kurcz nit leyden so hatt man mytt aller nott vberrett das eren wider an nympt hat ym
muoßen an globen vnnd zu sagen er wol sych passer halten den er pyßher hat gethon das ich nit waiß ob es geschehen
wyrdt oder nit lieber pruder ich pit dich oder du wolst es pey dir pleyben lassen so wiß das dir das mumelein vnnd ich
haben vor etlich wochen geschriben so wolt das muomelein gern wyßen ob sych dir woren weren oder nit es wer yr nit
lieb wenn siych dir nit zu kumen weren darumb lass vns wyssen wye wol dem mumelein ein priff vonn dir ist woren vor
etlichen wochen daryn hast u nichts gemeldt das er dir yst woren das mumelein lest dich fleißyg grussen damyt piß gott
bevolhen datum am gulden mytwochen 15rum1 yar Margretta pehamyn Meinen lieben pruder paullus peham gehortt der
priff zu antdorff Mein freuntlichen gruß vnnd alles guts zuvoran lieber pruder wenn du frysch vnnd gesundt werst das
hortt ich vonn herczen gern desselbychengleichen wyß mich auch gesundt gott hab lob lieber pruder ich solt dir lengst
geschriben haben so hab ich dir nit besunders zu schreyben gehabt so hab ich dir 2 pryff sy der oberstag geschryben hab
wyewoll ich nit vernumen hab das sich dir syn zu kumen so wayß ich dir auff dyßmal auch nichts zu schreyben den das
man den hensslein hatt gen preßla geschyckt gott geb ym gluck das er sych recht vnnd woll halt er hatt sych ye woll
gefreudt das er hatt wegt gesolt der gabryel ymhoff der yst gar der wyder gewest er meynt man hab s wyder seynen wyllen
gethon sunst wayß ich dir nichts news zu schreyben den wyß das des veyt holczsucher schwester hochzeyt hatt gehabt
zum lichten hoff den preytam ken ich nit den was ich vonn ym hor sagen wye er am soldt hye ist der veyt yst gancz zornyg
gewest das sych yn genuomen hatt lieber pruoder schreyb dem mumelein wyder ob dir die priff worden syn oder nit
damit piß gott bevolhen dautnn das 6 tags meyen 15rum1 yar Margretta pehamyn Meinem lieben pruder paullus peham
gehortt der priff zu handen zu antdorff Mein fruntlichen gruß vnnd alles guts zuvoran lieber pruder wyß das ych eyn pryff
vonn dyr emtpfangen hab des 22 tag yunyus darynen hab ych deyn gesundtheyt vernumen das hab ych vonn herczen gern
gehortt gott geb lenger mytt feynen gnaden desselbengeleychen wyß mych auoch gesuondt gott hab lob lieber pruder das
mumeleyn hett dyr gern geschryben so wyß das sych eyn boße hand hatt das sych dyr auff dyßmal nytt schreyben kan
aber pald es pesser wyrtt mytt yr so wyl sych dyr deyn pryff verantwortten sunderlich das leczer plad meynet halben du
draffst nyt als gelauben das man dyr yn ab schreybt wolt gott das du s solst wyßen wye man mytt myr vmb gett ych muß
es gott bevelhen so wyß auch das der crystoff vonn plauen gar vnsynyg yst woren wyewoll er nye fast scheydt yst gewest
aber yeczt ist es gar auß der weyß man hatt yn vonn leypczyg her mußen furen es kumpt ym aber vonn kayner kanckheyt
ych versych mych der hanß ronrecke wer kuorczlich danytten pey dyr seyn der wyrdt dir woll allen beschayd wyßen zuo
sagen darvmb hatt mych gott woll vor ym behutt wenn ich oder meynen freunden hett gefolgt nemlich dem Andreas
ymhoff vnnd gabryel ymhoff so hett ych yn genumen da wer myr nyt wol mytt beholffen gewest wenn yc h eynen naren
hett zu eynen man da fragen dye freundt nytt vyl darnach es geeh ayner mytt aym wye es woll da haben sych darvmb
auß gesorgt wenn ayner nur eyn man hatt das ich mych aber vonn meyner schwester wegen wyll verstecken das wyll ych
nytt thuon vnnd ich versych mych auch als guts zu dyr als eyn schwester zu eynen pruder das du myr s auch nytt ratten
wyrst lieber pruder wyß das der crystoff harstorffer eyn preytyam yst mytt der hanß leczeryn sych hatt yeczt kayn kleywek
taucherlein sunder ein groß fast stuck vnnd der hanß ronrecker vnnd der paullus leczer syn dye jungen gesellen vnnd
des 6 tags juyus Wyrtt dye hochzeytt so wyß auch das schurstab endlein auch ein praut yst myt einen nyderlender der
adlaß beberyn pruder suost wayß ych dyr nychts zu schreyben dan wyß das der henslein her hatt geschryben es gefalle
ym gancz woll dynen er schreybt auch er woll sych wol halden das wyr alle er an ym erleben sollen er ist auch ser kanck
gewest vnder wegen an der gelbsucht es ist aber pesser woren gott hab lob das mumelein lest fleyßig grussen crystoff
pfyngyg vnnd dye felycz vnnd der crystoff furer lassen dich auch freuntlich gruossen damyt piß gott bevolhen datam an
saynt johanastag 15rum1 yar Margretta pehamyn Meynen lieben pruder paullus peham gehortt der priff zu antdorff Mein
fruntlichen gruß vnnd alles guts zuvoran lieber pruder wenn duo fryß vnnd gesundt werst das hort ich vonn herczen gern
desselbengeleychen wyß mich auch gesundt gott hab lob gott geb lenger mytt seynen ganden Aem lieber pruder wyß das
ich dir ein pryff hab geschryben an sant yohanastag versych mich er sey dir woren weytter so pytt ich dich du wolst myr
ein garn schycken wye du s dem mattas ebner hast geschyckt du must myr haber allerleyn farb kauffen der rotten ein lb
der grunen eyn halbs lb syttyg grun des licht gelb ein halbs lb des golt gelb ein halbs lben des praun ein halbs lb des plob
ein halbs lb hymelplob vnnd sunst schun plob des scharlafarb ein halbs lb des leypfarb ein halbs lb des schwarczen ein
gancz lb lieber pruder meyn freuntlich pyt ist an dich du wolst myr das garn schecken vonn den farben wye ich dir s auff
Referenzkorpus Frühneuhochdeutsch 1.0.1 (https://linguistics.rub.de/ref/) 6
F317: Reuchlin: Behaim, Paulus: Briefwechsel Modernisierter Lesetext
hab gezayget nur von lichten schunen farben die nur nit dunckel syn fyndst u oder mer schuner farb danytten so magst
u myr die selben auch zu schycken vnnd wolst myr die auff das est schicken vnnd wolst myr s auch nit kleyner am faden
schicken den du s dem mattas ebner hast geschickt was du darvmb gybst das schreyb mir das wil ich dir zu danck bezallen
ich muß ein tebyg vber ein dysch nehen auoß dem garn lieber pruder besunders wayß ich dir nychts zu schreyben den
das der jung mertten geuder danyten yn osterreych ist gestorben got sey ym gnedig gruß mir den yeronymuß ymhoff
damit piß gott bevolhen datum an vnsser lieben frowentag 15rum1 jar Margretta pehamyn Meinem lieben pruder paullus
peham gehortt der priff Meyn freuntlychen gruß vnnd gucz alles zuvoran lyeber pruder wenn du frysch vnd gesundt werst
das hortt wyr alle vonn herczen gern desselbygengleychen wyß vns auch alle gesundt gott hab lob gott geb lenger lyeber
pruder mych wundert ser das du vns nyt schreybst das du myr nyt antwort schreybst auoff meyn pryff den ych dyr vor
marttyna hab geschryben daryn ych dyr meyn freud verkuntt hab hett gemeynt du hest myr lengst geschryben hest dych
myt myr erfreudt hest myr gluck gewunscht wolt gott das es muglych wer das du solst her auff meyn hochzeyt kumen dye
auff den drytten tag yener wyrtt lyeber pruder ych pytt dych du wolst myr auff das hest schreyben auff dyß mal nyt mer
ich het dyr woll vyl zu schreyben ich hab oder yeczt nyt derweyl das du wol kannst gedencken vnd nym also vergut das
mumellein lest dych freunttlich grussen damytt pyß gott bevolhen damtam 1 an sant lucyatag 15rum1 yar Lieber vetter
paulus pehem ych het vermernt du werst hieher kuomen auff deiner schwester hochtzeitt dan die sag sieh ist der veitt
holtzschuher soll ein preutigam in kurtz mit dem olh affen enlein auoch cristoff von plohen mitt dem stromer enlein ist
vorgester der hantschlag gewest dein schwester hatt nitt so vil muoss das sy dir es hett geschriben mein mutter vnd laßen
dich vnd den hieronimuos Jmhoff freuntlich gruoßen Felicitas hallerin Meyn lyeben pruder paullus peham soll pryff zu
antdorff Mein freuontlichen gruß vnnd alles guts mytt wunschung vyl gutter sellig newer yar was dyr nucz vnnd gutt
ist das geb dyr gott vnnd vns allen Amen lieber pruder wyß das mumelen eyn schreyben vonn dyr empfangen hat vnnd
deyn gesundtheytt darynen vernumen das haben wyr vonn herczen gern gehortt so wyß auch das vns am yarsabet dye 2
veßlein wol zu syn kuomen das mumelleyn lest dyr eyn gutts sellig news yar wunschen vnd lest dir freuontlich dancken
deyner scheck du pyst ir ser wol mytt kumen sych hett dyr gern selbst geschryben so yst yeczt kanck vnnd lygt gar der
nyder am zyeperlein gott geb das es pesser wer lyeber pruder sunst wayß ych dyr nychts zu schreyben dan wyß das der
syngnundt seller yst außwendyg gestorben vnd dye aldt schaurlspeckeryn yst auch gestorben gott sey yn gendyg sunst
wayß ych dyr nychts zu schreyben ych hoff duo solst paldt her kumen wye ych vernym so wer man dych auoff dye ostern
her lassen gott geb mytt freuden das mumelleyn lest dich fleyßyg grussen damytt pyß gott bevolhen datum am newen
yarstag 15rum2 yar Margretta pehamyn d w scewester Meynem lyeben pruder paullus peham gehortt sder priff zu antdorff
Meynn freuntlychen gruoß vnnd alles gutts zuvor
F317-001a,14 ann lyeber pruder wenn duo frysch vnnd gesundt hyn
F317-001a,15 ab kumen werst das ych zu gott verhoff so hort wyr ß alle vonn herczen gern desselbygengeleychen
wyß vns ynn zymlychen wessen gott hab lob lyeber pruder wyß das mych gott erfreudt hatt das meyn heyratt fur sych yst
gangen gott hab lob mytt dem crystoff haller ych versych auff den nechsten donherßtag soll der handschalg geschehen
meyn preutyam lest dysh freuntlich grussen vnnd seynen wyllygen dynst sagen vnnd woll dyr thun waß dyr lyeb yst vnnd
woll sych auch desselben zu dyr versehen es yst ym vnnd myr nur layd das du nytt hye solsts seyn pey vnssern freuden ych
pytt dych auch freuntlich du wolst ym eyn freuont
Referenzkorpus Frühneuhochdeutsch 1.0.1 (https://linguistics.rub.de/ref/) 7