F056: Hymnarius durch das gantze Jar verteutscht Modernisierter Lesetext
+H
corpus: ReF.MLU
language-area: südbairisch
language-region: ostoberdeutsch
language-type: oberdeutsch
genre: T
medium: Druck
time: 16,1
reference: Seite, Zeile
corpus-sigle: F056, IV-Ac-T2,D
text: Hymnarius durch das gantze Jar verteutscht […]
text-author: Jörg Stöckel
text-type: Erbauliche Texte - Liederbuch, ältestes kathol. Gesangbuch
assignment_quality: Z2
hoffmann_wetter_nr: -
library: Volltext in VD 16
library-shelfmark: -
date: 1524
place: Schwaz
text-place: -
printer: Joseph Piernsyeder, Piernsieder
edition: -
size: -
language: fnhd
literature: -
notes-transcription: a) Grafische Besonderheiten:; - als Superskript bei a und o häufig hochgestelltes e als Umlaut-
markierung: ae, oe; - auch beim u: ue 8auch für diphthongischen Charakter), daneben dort auch uo und wenn nicht
eindeutig bestimmbar u*; - $z: beide Grapheme berühren sich, hier als ß umgesetzt; b) Aufbau; - Seiten sind oben
mittig nummeriert, darüber hinaus existiert eine Lagenzählung; Liedüberschriften: 1. Zeile(n) mit Angabem des
Anlasses: mittig normale Schriftgröße; 2. lat. Titel des Liedes: mittig, fett, größere Schrift; 1. Wort des Liedes:
Schmuckinitiale, in einem Rahmen mit figürlichen Ausschmückungen, erstreckt sich meist über vier Notenlinien.; In
einigen Fällen zusätzlich thematisch zum Lied passende Abbildung; - jeweils begleitend zur ersten Strophe sind die
Notenlinien des Liedes zwischen den jeweiligen Versen eingezeichnet. Die Noten/Neumen fehlen jedoch und sollten
vermutlich nachträglich eingezeichnet werden.; Ab der zweiten Strophe ist nur noch Text zu sehen, die Notenlinien fallen
weg.; - zwischen 2 Liedern meist ca 1 cm breiter Zierbalken; - das erste Wort jeder Strophe ist bis zur 17. Seite stets
ausgerückt. Dann ab der 19. Seite wieder; - zwischen jeder Strophe ist eine halbe leere Zeile als Abstand.
abbr_ddd: StoeHym
extent: FnhdC: -; compl: 001r-240,01
extent-size: FnhdC: -; compl: 16.744
@H
F056-000,01 Hymnarius : durch das ganntz Jar ver
F056-000,02 teuscht / nach ge
F056-000,03 wondlicher weyß vnnd Art zw synngen / so yedlicher Hymnus / Gemacht ist .. Got zu lob / eer /
vnd preyß . Vnnd vnds Cristen zu trost . Nach uolgen / die Hymnus . Jm Aduent . Zue der Vesper . Conditor . Alme
syderum . DEr gstirn O pschaffer heyliger der du ain liecht pist deiniger . Dartzue erloeser Jesu Christ : Erhoer die klag
zu diser frist . Der du mit willigem ab sterbm : mitlitst der menschait groß verderbm . Haylwertigest die seer kranckh
welt : Vnd schenckhst dein gnad on widergelt . Die Welt da lent zum niderganng : Recht wie ein sponß von der prawt
drang Auß gienngst durch vnuerruckhte schloß Von Junckhfreylicher Mueter schoß . Weliches starckhen maechtigkait :
Naign all knie mit dueenmuetigkait . Hymlische / vnd auch Yerdische : Sich vnderthan gar willige . Die Sunn zu ir zeit
vnderfelt : die plaich gar recht der Mon behelt . der widerschein vnd glantz im gstrin : An gsetzter zilmaß nit verirren :
Wir piten dich . O heyliger : Kuenftiger diser welt richter . Behalt vnns schaeflein hie auf erd : Vor vnserm veindt . O
got so werd . Lob / glori / tugndt / vnd grosse Eer : Sey mit seinem Sun got / Vater : dem heyligen geyst / auch damit .
von vnns menschen in staetter pit . Zw der Complet der Hymnus . Veni Redemptor gentium . ERlediger der voelckher
khum : Ertzaig die gpurdt der Junckfraw frum . Wunder sich alle dise welt : Ain soelch gepurdt / dem herren gfelt .
Nit auß maendlichem samen zwar : khumbt er / sunder gar goetlich dar . Mensch / Gottes wort / Jst vns worden : Vnd
iunckfreiliche frucht / grainen . Der iunckhfreiliche leib sich mert : der schame schlos pleibt vnentert . die panier aller
tugent schein : im Templ lust den herren z sein . Er khumpt herfuor aus ewigkait : durch Mayestat der gschaemigkait .
Referenzkorpus Frühneuhochdeutsch 1.0.1 (https://linguistics.rub.de/ref/) 1
F056: Hymnarius durch das gantze Jar verteutscht Modernisierter Lesetext
Ain reicher Got zwaier substantz : Das er froelich lauff sein weg gantz . Der ausgang war vom vater sein : Sein widergang
/ zum vatern ein . Er stig froelich zunn Hoellen ab : Vnd widerfarung zu Got gab . Der du deim vater pist ebmgleich :
Mach sighafftig dein leib / vnd reich . Die ploedigkayt vnsers leibs schwer : Mit ewiger gnad psterckh / vnd mer . Es
scheint dein kripplein hel vnd klar : die nacht gibt neus liecht haiter gar . das sich kain nacht nie vnderstelt : Sonder
mit vestem glaubm auf quelt . Groß glori sei dem Vater nun : darzue dem aingepornen Sun . Mitsambt des Troesters
maechtigkait : Yetz vnd ewig mit froelichkait . Zw der Mettn der Hymnus . Verbum supernun prodiens . Der hoegst
cristus herfuor ist gang der von seim vater vor war lanng . Der welt zw hilff geporn vnnd trost : Vnd vnns durch zeytlauff
hat erlost . Erleucht herr durch gnad vnsre gmuoet : Ertzuont s mit lieb O durch dein guoet . Als phendt wir dein lob
vernemen : Sind all schlupfrikait vertriben . Vnd wen du kuonftig wirst richten : des hertzens gschicht / all aus sinnen .
die haymlichkhait wirst machen gleich : Den grechten gebm vmb guets dz reich . Dann streng vns nit mit uobelen seer
: Nach wyelichkait der suonden schwer . Sunder mach vns mit dein heylig : Ewig zu sein kewsch / vnd gweltig . Lob /
glori / tugnt / vnd grosse Eer : Sey mit seinem Sun / Got Vater . dem heyligen Geyst auch darmit : Von vns Menschen
mit staeter pit . Zu den Laudes Hymnus . Vox clara ecce . Ain helle stym nym war erhilt : All vinsterung mit gwalt
erstilt . Mit allem trawm nur weit hindan : Christus erscheint von s hymls tran . Das traeg faul gmiet yetz auf erstee :
das durch sund wund ist / vnd auch wee . Ein news gstirn christus / yetz erscheint : das vnser suond / durch gnad vereint
. Das lamp vonn hymln wirt gesent : durch gnad die missetat vnns wenndt . Wir solln mit traehern / klagen seer : Das
er sy ab laß / vnd gewer . Zum andern / so erscheinen wirt : Die welt / auch mit schrickh / seer verirrt . Das guetig
Lamp / nit uobels straff : Sonnder beschirm / vnd woll bewaff . Lob glori tugnt vnd grosse eer : Sey mit seinem sun /
got vater . Dem heiligen geist / auch darmit : Von vnds menschen / mit staeter pit . Amen . Zu der weychnachtMetten .
Agnostat omne seculum . Erkent nun alle / weib vnnd man : Das khumen ist des Lebens lon . Nach hertem Joch des
poesen veyndt : Erloesung Christus / vnns erscheindt . Was Esayas weys saget : Jn der Junckfrawn / ist erfuollet . Was
khuendiget / der Engl Gotz : Erfuolt der heylig Geyst / On trotz . Die Junckhfraw Maria empfeng : das . wort Christun
/ durch glaubens streng . des maechtigkait / die welt nit trueg : der keuoschn Junckhfraun / schoß erwueg Die wurtzl
Yesse / grainet hat : Vnd der stam / sein frucht hat dar pracht die fruchbar pracht ir gburt herfuer : Und plib ir doch
Junckfreylich zier . Der pschaffer war des tages schein : der lid sich legn ins kryppellein . Mit seim Vatern / die hyml paut
: Leidt sich / O wer hiet das getraut . Mit gsetz die welt begabet schon : des Zechen gpot geschriben stan . Gnaedigklich
/ ist er mensch geporen : Vnd doch durch gsetz pandt / nit verloren . Das alter Adam / hat verwuoest : Christus der
new Adam / gepuest . Was derselb / hochfertig verwicht : der hoch dueenmuoetigist / auf richt . Es ist ye gporen / das
liecht vnd hayl : Veriagt die nacht / gsigt / tod der Gaill . Khumbt voelcker / glaubt an alle sorgn : Maria / hat vnns got
geboren . Groß glori sey dem Vater Nun : dartzu seim aingebornen Sun . Mitsambt des Troesters / maechtigkait : Yetz
/ vnd Ewig / mit frelichkait . Amen Zw den Laudes Hymnus . Christe redemtor omnium . ERloeser aller O Christe
: Vom Vatern / des Vaters Sune . du bist alain / von anfang reich : Geporn / gar vnausprechenleich . Du liecht / vnd
gottesvaters schein : Du hoffnung / aller / vnd auch mein . Sich an / das gpet der diener trew : So dich / durch dwelt
ermann / mit rew Gedenckh / merer der saelickhait : Dy dir / von vnsern wegn / war gmait do du / auß vnuerrucktem
schloß : Geboren warst / auß iunckfrau schoß . Das gegnwuertiger tag bezeugt : Der durch iaerlichen lauff / nit treugt
. Das du von Vaters maechtigkait : khambst diser welt / zwr saeligkait . Dann hyml gros / dan moer vnd welt : Dann
alles das in inn erquelt . Zuekhunfft seins hayland / uoberall : Frolockht / vnd lobt / mit grossem schall . Vnd wir die
mit deim heyling pluet : Erloeset sind / so tewr / vnd guet . Durch dein geburt / on allen zag : News gsang / erkling
wir / Jar vnd tag . Gloria sey dir O Christe : Von einer Junckfraw gporen / on / wee . Mit deim Vater / vnd heyling
Geyst : Gelobt seyst / ewigklich / vnd preist . Zu der Vesper Hymnus . A solis Ortus cardine . VOm auf vnd nider gang
der Sun : Biß zw dem endt der Erdt / mit wun Sing wir fuorstlich cristum / ain hart : Der von Maria / geporn wardt .
Der heylig merer diser welt : Jn schwaerem Coerper / sich selbs helt . Das er d menschhait leiplichen troest : Vnd nit
verdurb / das er erloest . Der mueter leib / plib vnuerruckht : Vnd die goetlich gnad / in sich truckt . Tregt der zartten
Junckfrawen schoß : Haymligkait / des nit west / so groß . Aus zartem gsthaemign / leibes hawß : Wirt zhandt / ain
templ gottes auß . Die vnuerruckt / kain man Erkhent : Emphieng ain Sun / war Got genent . Die heylig Mueter /
gporen hat : den Gabriel verkhuenden that . Vnd noch / in ierem leibe trueg : das Johannes / empfant der klueg . Jm
hey zu ligen / Er do lidt : das kripplein darzue / nit vermidt . Er war ernert / mit wenig speyß : der alle Thier / ersatt
mit vleyß . Hymlisches hoer / erfreidt sich paldt : die Engln singen / Got mit gwalt . Den hertteren / war auch offenwar
: der hertter / pschaffer / aller zwar . Dem hoechsten Vatern gloria : seinem Sun / sinng wir groß lob da . Dartzue des
Troesters maechtigkait : sey eer / vnnd danckh in / ewigkait . Zu der Complet / der Hymnus . Lorde : Natus . AVs des
hoechsten vaters hertzen / ist geporen / vor welt anfanng . Alpha vnd O gnant / Er ist ein prun / vndd endt / On allen
zwang / Aller ding die ye gewest sind / auch kuenftigklich erschein werden yetz vnd zw allen zeyten . O wie saelig ist die
gpurd / do Junckhfraw rain / kinpetterin : Fruchtar durch denn heyligen geyst / gebar vnns / vnnsers hayls gewinn / Vnd
das khind erloeser aller / fuor vnds pracht sein heyling mund / Yetz / vnd auch zw aller stundt . Der himln hoech / vnd
all Engl / Jmerzw froelich suongen : was nur kreftig ist / in gottes lob soll erklingen . All stymb singen / aller zungen /
lob vnd hal erklingen sol : Ewig
F056-000,04 klich / dem herren wol . Die propheten sich nymb war / den sy sungen vor langer zeit : Vnnd ir
geschrifft kuonfftig verhiessen / khemenden aus ewigkait . Scheint herab / also verhayssen : den all menschen loben sol /
Referenzkorpus Frühneuhochdeutsch 1.0.1 (https://linguistics.rub.de/ref/) 2
F056: Hymnarius durch das gantze Jar verteutscht Modernisierter Lesetext
Ewigklich von hertzen woll . Der altvaetter schar / vnnd iuongling / auoch der klainen khindelein : Mueter vnd der iunck
F056-000,05 fraw hauff / der zarten keuschen freyelein . Mit ainhelliger / vnnd kheuescher stymb / dich lobnn von
hertzens grundt : Yetz / vnd auch zu aller stunndt . Christe mitt deim vatern / Eer sey dier / vnnd auch dem heylignn
Geyst : Lob / vnd glori / ewigs singen / mit danckhsag / sey du gepreyst : Vberwindung / grosse tugent / sey dier got / in
ewigkait : Von vns menschen / altzeit braitt . Amen . Von Sandt Steffan / der Hymnus . Sancte dei pretiose . HEiliger
/ vnd werder / gottes / erster marttrer / sant Stefan : der mit liebes krafft vmbscheint warst : allenthalben vmb vnd an .
vnd deinn veindten gnad erborbest : als ein gar heyliger man . Schick dein gpet / fuor vnns ergeben / vnnd ganntz willig
diener dar : das durch hilff vnd dein fuorbit / got werd genaygt vnns ganntz vnd gar . vnnd gerainigt von den suonden /
gsel zu hymelischer schar : Da der heyligen engeln chor frolockhet / gar wunnsamlich . vnd der grechten seel sich freyen
/ Gott des liechts / so scheinperlich auch mit grosser freyd da sehen got / mitt schoen / so maechtigklich . Eer / auch
glori / sey dem herren / vnd got / so großmaechtigen / dem vater / vnd seynem sun / Dartzue dem Troester / heyligen :
dem lob / von anfang der welt / biß zu dem end / werd gesungen . Amen Von sand Joanns ewangelist . De patre verbun
prodiens . von gotvater / der sun da kumbt : von mueterleib her / dz vnds frunbt Durch zewgknuß Johannes werde :
das er war / in dem Anfange . Johannes ist ain Junckhfraw rain : lieber dann dye apostln gmain . Erpeten wardt zw
Epheso : das ewangeli / schrib er do . Auß seinem hertzen synnreich schreibt : die ewangelisch leer / die pleibt . So er
im nachtmal het gelert : do sein Maister / zum leiden khert . Als er auf stig das kreutz so zart : Dy Junckhfraw mueter
gab yn wart . dem dasigen seinem Junger : das er Jr waer / ein stathalter . Das Junckfreyliche gschaemigkait : vnd aller
kewschait / pstaendigkait . Trost het / eins fuersichtigen man : in ieren tagn / drumb het er than . Ein iunckfraw /
phuoet die iunckfrawen : der schloß gar vnuerruckht pliben . vnd dient / tugntlich der iunckfrauschafft : als Christus
/ vnd altzeit syghafft . Johannes du vil heyliger : Ab tylg / dy missetat vnnser . Das wyr gantz frey / verdinstlichen :
Muegn dienen froelich / dem herren . Dem hoechsten vatern gloria : Seinem Son / sing wir gross lob da . Dartzue / des
Troesters maechtigkhait : Sey Eer vnd danckh / in ewigkhait . Zw den Laudes Hymnus . Solennis dies aduenit . DEr
hochtzeitlich tag ist khumen : Das sich geen hymel het gschwungen . Johannes / der Apostel gross : Der Ewangelisch
/ gleret was . Dann / gluob des lobs / will auf richten / dartzue / new lob / froelich dichten dy schar / so ornlich / woll
gethan : Zu eer / eins soelchen khewschen man . Den dw auff deinr heiligen prust : So gar laest rwen / nitt onn lust
. Onn dem / herr / letzten abntmal dein : Ee/dass leydenn / an dir sol sein . Dem du dein mueter trwelich mainst :
vnd durch puondtgnoß / hertzlich verainst . das yeder wiss / sy recht zw Eern : den welln sy( Sun vnd mueter) gwern
. Johannes / war noch hie auff erdt : doch steiff / in hymln / er gott eerdt . das haymlich / goettlich / ein sprechenn :
mitt klarem . liecht / thet erkhennen . Durch emsig / vnnd fleissiges gpett : Vergib vnns vnnser schuld / vnnd noett .
dein gnad / O herr von hyml schickh : Bittenn wir dich / Erloeser dickh . Woll auff woll auff mit gstrackhtem hertz :
das gsicht wir zw der erdt / on schertz . Auss diemuet / in dein namen khern : Doch bitten dich / du wellst vnns hoern
. Am Oberstn tag Hymnus . Hostis Herodes impie . HErodes du gotloser veindt : Wass fuorchs tu Christum der vnds
scheindt . Zergaenckhlich guett / er sich nitt acht : der gottes reich / hatt in seinr macht . Dy weysen / volgten nach
dem stern : den sy vorgeen / besahen gern : Mit liecht / daß liecht sy suechtn ebn . Gott mit irm opfer / theten s redn
. Die prunn so rain der wasser all : das laemplin ruoert / durch allen schwall die suond die Christus nit heer tregt : So
vnns ab waescht / all niderlegt . Ein newer sit / der maechtigkhait : das wasser / roter wein / wirt brait . Wann / das
wasser in kruegen zwar : Verkhert sich / so ein gossen war . Dem hoechstn vatern Gloria : Seinem sun / sing wir groß
lob da . dartzue des troesters maechtigkhait : Sey Eer / vnnd danckh / in ewigkhait . Zw der Metten Hymnus . A patre
Vnigenitus . Vens khumbt von got der aingeborn : Von ainer Junckhfrawn auß erkorn . Den tauff heyligt am creutz so
werdt : Vnnd vnns glauwig / also gepert . Vonn hymln got / der hoechst heer tratt : der menschait not / sich selbs / on
that . Mit seinem tod / sein gschoepff erheltt : Vnnd gibt das lebm dem / so im gfeltt . Erloeser Herr / wir pitten dich :
Schenckh vnds dein gnad ein guetigklich . Erleucht auch / vnsre vinsterness : Vnnd glaubigen / dein liecht ein puoess .
Pleib bey vnns gott / ewiger herr : die vinsternuss / der nacht weg kher . Vnnd wasch vnns ab all missethadt : Guoetig
verleich rwe / vnnd dein gnad . Dast khummen seist / ist vnns wissen : Vnnd khuonftig werden / vest glauben . Darumb
beschirmb / durchleuchtiger : Dein reich / vndd gwalt / vill maechtiger . Dem hoechstn vatern gloria : Seinem sonn /
sing wir gross lob da . Dartzue dess troesters maechtigkhaitt : Sey Eer / vnnd danckh / in ewigkhait . Zw den Laudes
Hymnus . Gratuletur omnis caro . Alle mrnschen mit frolockhen dem Herren yetz new geporn : Der vmb schuld willn /
des erst pschaffnen Adams / mensch ward / aus erkhorn : Das dy goettlich weys
F056-000,06 hait / hailwertiget ier gschoepf / lang verlorn Das wort gottes / war geporen mensch / von ainer
Junckhfraw rein : Namb an sich form / wie ain knecht / zw vnuerlorner gothayt sein : Das der ewig / vndd auch maechtig
stoert dy suond / von suond herein . Grosse gnad hatt er vnns geben / durch Johannem tauffer werd : So ern in dem
Jordan gtauft het : vndd dy suond wuesch / diser erd : Vnnd der glauwigenn nun khunfftig / rayniget dy sund vnwerd .
Den des vaters stym perueefft nym war mein Sun / der mir gefelt : Vnnd einn herr ist hymls / erdtrichs / der ewig zw
mir ist gsellt . Dem / seytt voelkher vnterworffen dem khuonig ewch vndterstellt . Gloria / dem ewign vaternn / vnnd
seim Sun / dem guetigenn : Der dir gsandt wirrt in dem opffer / pleibt doch ymmer / gantzlichenn / Jnn ewiger natur /
ain gott ist / mitt dem geist heyligen . Zw Lyechtmessn der Hymnus . Quod Chorus vatum . dz dy prophetn / hoch
F056-000,07 wirdig vor zeitn : durch das ein sprechen heyling Geysts / erdichtn : Jn gottes Mueter / ist s alles
beschehen / Namen Maria . Dyselb des hymls / vnnd der erden herre : Emphveng dy iunckhfraw / vndd auch rain gepore
Referenzkorpus Frühneuhochdeutsch 1.0.1 (https://linguistics.rub.de/ref/) 3
F056: Hymnarius durch das gantze Jar verteutscht Modernisierter Lesetext
: Vnd auch verdienet / nach der gpurt / pleibende / Gantz vnuerrukhet . Den / in sein armen / Symeon der alt man / Jm
hauß des herrens / froelich nam so wol gthan : Durch das begeren khundt wirdig sehen an / Seinen trost Cristun . Sey
willig deiner / pitt genaigt der diener : Ewiges khunigs gpererin / vndd mueter : Dy du verkhlaeret / sitzst zu hyml /
imer Vnnd ewigkhlichen . Erlicher gwalt / sey vnsern herren Christo / Sey auch in hymln / ewig Eer / vnnd hayl / do
: Dem / so da sitzet / in dem hoechsten Throno / Zu allen zeiten . Zu der Metten Hymnus . Lux maris gaude . Des
moers ein liecht frey dich hym
F056-000,08 elischer ziere : dy du / des allerhoechsten vaters worte / durch engls grueß geperen warst er
F056-000,09 woelte seyst grugst ain mueter hinelischer glori . Du wares liecht von heyling geist emphangen :
der du mit pringest / aller freide / gnaden . des frids gsicht has tu heut vnds wellen geben : seyst gruoest ain khunig
ewigklicher glory . Den der alt Symeon / mensch hat gesehen : vndd got dem herren groß lob / da veriehen : im templ
trueg ern / khunig aller herren : seist grueest / ain mueter himelischer glori . Der ein zeueg deiner keuschait wirt gelesen
: der Cristun gottes / tregt in seinen armen . so an ain samen / iunckfreulich ist geboren : seyst grueest ein khunig
ewigklicher glori . Jn vnser Frawen verkhuondung . Hymnus . Aue maris Stella . Pys gruoest ein stern des moers :
Heylge mueter gottes . raine Junckhfraw Dartzue : Vnnd des hymels porte . Nymb auff von vnns / den gruess : So
Gabriel pracht suoess . Gruendt im fryd / des herren : Wendt / der Eue namen . Tylg ab / d schuld den suondern :
Vnnd gib liecht / den toben . Heb von vnns auff / dy schuld : Vnnd erwirb vnns / gotz huld . Ertzaig dich / ain mueter :
Aller vnnser suonder . Nemb durch dich auff / dy pit : Der dein Sun / werden lindt . Junckhfraw sonnderliche : Vber
all gueetige . Loeß vnns von den suenden : Vnnd mach tugentlichen . Verleich / ein kheuosch leben : Sychern weg /
thue machen . Vnnd leich vnns deinen Sun : Mitt freyd sehen / vnnd wun . Dem hoechsten vatern lob : Sun / vnnd
heyling Geyst / drob . Jn den hymeln / sey khundt : Ewig / zu aller stundt . Amen . Zw der Complet / Hymnus . Fit
porta Christi . Christi portn wirt durchgengig : Mit gnaden voll / vberschwengig . Der khunig geet vnnd pleibt dye
port : Verschlossen / als sy Ewig wardt . Des hoechsten liechts / geschlaecht so groß : Gieng fuer / auß Junckfreulicher
schoß . Spons / erloeser / vnnd pschaffer / sein : Vnnd got / vnnd herr / der gmayne sein . Der mueter Eer / ist mit
freyden : Groß hoffnung / aller glaubenden . Mit grosses leidens / pittern todt : Versueenet / vnnser sundig nott . Groß
glori / sey dem vatern nun : Dartzw / seim aingebornen Sun . Mitsambt des troesters maechtigkait : Yetz / vnnd ewig
mit froelikhait . Jn verpotner zeit Hymnus . Dies absoluti pretereunt . Die laesliche/-schlechten tag zergen : Vnnd dy
achtpern taeg / herwider gangen . Dye maessig zeit / ist hervor : Drumb suech wier n herren / mit rain hertzn zwar . Jn
lobgesang / vndd mit berewter beicht : dan gefelligt / wirt der richter / so veicht : der nyemandt versagt / sein gnad :
sunder von vnds / will gesuecht werden krad Nach des pharaonis / dienstlichen ioch : nach der Babilonisch gfaencknus
vndd poch . der gfreyd mensch / sein vaterlandt : Suech das hymlisch Jerusalen zu handt . O bruoeder / fliech wir aus
disem ellendt . Vend beywonen / gottes sun vngewendt . das ist die zier / des diener : das er seim herren / sey ain
miterber . O herr Christe / fuoer vnns den wege dein : Vend gedenckh / das wir deine schaeffl sein . Vmb der lieb / du
hertter got : dein seel so edl / gabst in willign tod . Gloria sey dem Vatern / vnnd dem Sun : vndd des heilign troesters
maechtigkait nun . Als vor zeyten / war geleich : Jm anfang / byß so lang weret das reich . Jn der Vasten Hymnus . Ex
more docti mistico . Wir sein gelernt auß geistlich won Dy Vastnn halten / werd so fron . Ein zehenmaessing zirckhl
khannt : So offt gezogn / sy doert dich zhant . Propheten erstlich / vnnd das gsetz : Geliten habm / darnach / zwletz .
Christus / die vasten machet werd : Der pschaffer war / all diser erd . Drumb soll wir prauchen maessiger : dy speyß /
vnnd vastn haefftiger . Jn essn / trinckhen / vndd schlaffen : Vill steyffer / in huet / vnns halten . Vermeiden laesterliche
schand : dy ein falln den hertzen / zuhand . Vnnd solln nit stat geben vndserm veindt : der tyranney / so mit vnns
greindt . Nun sprech wir all gar duemutig : Vnnd schreyen zw got / so gweltig . Mit wain / zum richter hertzigklich :
des zorn zu wenden / seer raechlich . Durch suonde / wir belaidigt haben : dein guetigkhait / in manchen tagen . Geuß
vber vnns / von obm herab : dein gnad / das wyr layds khomen ab . Gedenckh herr / das wyr sind all dein : Wyewoll
zergaenckhlich / vnnd vnrain . Gib nit dein Eer / O herre got : aim andern / das wir weren zw spot . Laß ab d schuld / so
wir habem verpracht : Mer all guet gyer / so vnns sind dacht . das wir dir muogen gefellig sein : Hie vnd dort / in dem
reiche dein . Willig verleich vnns / O dreyhait : vnd vngetailte ainigkait . das wir mit vastens / maessigkait : Erlanngen
frumb / vnd saeligkait . Zw der Complet / Hymnus . Christe qui lux es et dies . Der du dz liecht pist / vnd der tag
Christe die vinster nacht veryag wir glawben dich / des liechtes schein : das dw dich verkhuondt hast zw sein . Wir bitten
dich heyliger herr : Behuoet vnds all / die nacht vinster . Sey vnnser rwe / in deiner macht . Verleich vnds / ain rwesame
nacht : Das vnds der schlaff nit uberfall : Noch der veindt / haymlichen erkrall . Vnd vnser fleisch / demselbm verhenng
: Vens mach gegn dir / mit schuld so enng . Vnser awgen / der schlaff begreiff : das hertz wacht zu dir / alltzeit steyff .
dein grechte / bschirm all diener dein : So dich lieben / auß hertzen schreyn . Herr vnnser bschirmer sey / vnnd pleyb :
All widersacher / von vnns treib . Laytt vnns diener / vnnd deine khind : So mit deim pluet erkhauffet sind . Gedenckh
vnnser / O herre got : Jn schwaerem coerper / vnnd in not . Der du / der selen helffer pyst : Stee vnns alln bey / O Jesu
Christ . Groß glori sey dem vater nun : Dartzue seim aingebornen sun . Mitsambt des troesters maechtigkait : Yetz
vnnd ewig mit froelickait . Zw der Metten Hymnus . Audi benigne conditor Guetiger pschaffer / vnds erhoer : Vnnd
vnnser gpet / mit waynen seer . Jn der heyligen vasten fron : Vnd gib vnns gnad / von s hymels thron Heyliger forscher /
hertzens grundt : Dem vnnser ploedigkhait ist khundt . Allen dy zw dir khern verleich : Vergebung / vnnd dein gnad
so reich . Wyr habm vnds ser den suonden gschwaigt : Das sy verdiente straff / auf tzaigt . Aber du / der khannst alle
Referenzkorpus Frühneuhochdeutsch 1.0.1 (https://linguistics.rub.de/ref/) 4
F056: Hymnarius durch das gantze Jar verteutscht Modernisierter Lesetext
ding : Hyllf von der purd / vndd mach sy ring . Vnnd vnsern Coerper / auswendig : Mach rain / maessig / vndd auch
rewig . Damit vnser gmueet / nuechter vast : Vend nit von suonden / werd an tast . Wyllig verleich vnns / O dreyhait :
Vnnd vngetailte / ainigkhait . Das wir / mit vastens maessigkhait : Erlangen frumb / vnnd saeligkhait . Zw den Laudes
Hymnus . Clarum decus ieiunij . Der vastn klare zier / vndd gab : Wirt vnns zaigt / von hymeln herab . Woelche /
aller Christus merer : Begabt / in speyß der maessiger . Durch vastn / Moyses gottes frandt : Ward vnnd durch in / das
gsetz gesandt Dy auch / durch d luofft fuoert Helyen : Jn ainem feuorigen wagen . Auch Daniel / vill haymligkhait :
Durch d fastn sach / der lewen pschait . Vnnd gar / ain seer haymlicher freuendt Des sponsens / Johannes erscheindt .
Verleich vnns got / zu nach uolgen : dem maessigklichen vertragen . Du / meer des hertzens sterkh vndd lust : das vnser
freyd nit werd verdust . Willig verleich vnns / O dreyhait : Vnnd vngetailte ainigkait . Das wier mit vastens maessigkait
: Erlangen frumb / vnnd saeligkait . Jn Mitfasten Hymnus . Jesu quadragenarie . Iesu der viertzigtaeglichen : Geber /
vnnd zierer / der vasten . Der du / vmb hayl willn vndser gmuoet : Geheyligt hast / der vastn guoet . Das du praechst
zw dem paradeyß : dy maessig waern / mit irem fleiß . Welche von dann / der vbrig geyt : Ab fuert / vndd macht deim
reich seer weit . Khum nun zu trost / der gmayne dein : den auch zu hilff / die puoesser sein . Vnnd bitten nun vmb
ire schuld : Mit zaehern / herr nymb s in dein huld . Vnnd vor begangne missetadt : Vergib allen / durch dein genadt .
Vnnd vor khuonftigen lieber herr : Behuoet vns / du vil guoetiger . Das wir gerainigt iaerlichen : durch d fasten werden /
leiblichen . Zu elenden / Osterlicher zeit : Vnnd wirdig eern / mit grosser freidt . Willig verleich vns O dreyhait : Vnnd
vngetailte ainigkhait . Das wir / mit vastens maessigkait : Erlangen frumb / vnnd saeligkait . Zw der Metten Hymnus .
Summi Largitor premij . O Herre got du hoechster lon : Der welt / aynige hoffnung / fron . Hoer / merckh dy klag /
der diener dein : So hertzigklichen / zw dir schrein . Dy vnser gwissn / herre dich : Belaidigt hat / so gar schwarlich .
Wyr bitten dich / mach s rainienger : Von allem groebl / vnnd laster . So du s versagst / wer gibt vns das : Entschuld
vns / maechtiger on maß So wir mit rainem hertz begern : das wirst vnds nach deim trawen gwern . Darumb nymb auff
von vnds froelich : dy vastn durch dich / recht heilich . Das wir emphahen gar geistlich das sacrament hochwirdigklich
. Willig verleich vnns O dreyhait . Vnnd vngetailte ainigkait . das wir mit vastens maessigkait : Erlangen frumb vnnd
saeligkait . Am schwartzn Suntag Hymnus . Verilla regis . Des Khuonigs panier khummen heer : dy haymligkhait des
chreuotz scheint mer . An das / der menschen / herr / vnd got Gekhreuetzigt war / mit grosser not . Vnnd mer an dem
verwundet gar : Mit ainem scharpffen sper fuerwar . Das eer vnns ab na / em vnser suendt : Wasser vnd pluet / von im
do ryndt . Erfuollet / was geschribn hat : der trew Dauid mit aller that . Da er vnns allen khuonden wolt : das got am
chreuotz erherschen solt . Ein zierlich paumb / mit scheinperkhait : Gziere mit des khuonigs purpurkhlait . Zw werder
seuel / erwellet schan : So deine glider rueren an . Heyliger paumb / in des arme Hyeng diser welt / menschen lone
. Er war ein wag / des leibe sein : Vnnd namb ein raub / den hoellischein . O chreuetz / ein hoffnung / sey gegrueest
: Zw diser zeit / so wir gepuoest / Werden / mer vnns all grechtigkhait : Vnnd gib den suondern glassnhait . Dich
dreyhait / O vill hoechster got : All geist loben / mit freyden drot . Dy durch des khreuetzes deuettligkhait : Heyligest /
lendt / zur saligkhait . Zw den Laudes Hymnus . Rex Christe factor omnium . Christ kunig aller ding schoepffer Vnnd
der glaubigen / erloeser . Werd gstilt durch d werch der diener dein : So dich dueemuetig / loben sein . Des senfte
gnad / vnnd guetikhait : durch d wunden / so er am chreuotz laidt . Loest auff die pand so gweltigkhlich : dmit vnser
vater knupffet sich . Der du / des gstirns ain schoepffer pist : dich vnderwirfst / der menschait mist . Achst nit den
allerschnoedisten des schmertz / zw leiden / tod vnnd pen . Gepunden warst / das du auff loest : dy ligend welt / mit hilff
vnd troest . Durch d schmach / ertruckhest alle suend : so gmert seind / durch dy welt so gschwind An s chreutz genaglt
wirst behendt : Vend got durch Erdpidn recht erkhendt . Dem vatern gibst deinen geist auff : Jn vinsternuss khert d
sunn iern lauff . Jn vaeterlicher glori zhand : Scheinst vber wunder hoch bekhandt . Mit des troesters maechtigen huet
: Bschirm vnds / gnaediger khunig guet . Am palmtag Hymnus . Gloria laus et honor . Gloria / lob / vnd grosse eer /
sey dir christ kunig erloeser Dem der Jungen khnaben zier . hat gsungen von hertzen gier . Jsrael / khuonig / des dauids
durchleuchtiger Sune . Der du im namen des herrens / gbenedeitter khuonig khumbst . Alles hymelisches hoer / in der
hoech lobet dich herr : Vnd all menschen auf erd / vnd all gschoepff miteinander Das hebreysch volkh / mit den palmen
dir entgegen khumbt : mit gepet / verpundtnuß vnd gsang / sey wir dir / nymb war berait Die habm dir / zu dem leyden
/ gezalet dienst
F056-000,10 lichkait des lobs : Vnnd wir singen dir herschenden / nymb war das lobgsanng . Die haben dier
all gefallen herr / dier gfall vndser dienstparkhait : Guoetiger / gnaediger khuonig / dem all guete werckh gfallen . Er
machet dy hebreyer mit glori seins hey
F056-000,11 ligen pluet : Vnns machet hebreyer / gothaebiges widerkhern . Du lait vns altzeit / o herr / so well
wir dich alle zeit leyden : Mitsambt dir / vnns empfach / gottes erwirdige stat . Werd wir auch also beklaidt / als dich
klay
F056-000,12 deten / deine iunger : Vnd dich als die selb glert schar : wir mit vnsserm hauff belait Zu gleicher
maß / vnser seel : dir fuor berffen sol / den leibe : Das in vnns alltzeyt : dir sey berayttet dein weg . Altzeyt guoetiger
herr / fuer die palbm gib uberwindung : das wir dier herschunden mit andacht singen also . Am heyling karfreitag der
Hymnus . Pangelingua gloriosi prelium certaminis . Mein zung erkling vnd froelich sing / gottes khampf vnnd streyt vil
werdt : Von des Chreutzes tryumph nit ring : den sag edl hye auff erd / Wie got der pschaffer aller ding : an s khreutz
gspant sigt vnuerkherdt . Von des Adams erst beschaffnen : Vberfuerung / er sich schmertzt . Der duch des apfels an
Referenzkorpus Frühneuhochdeutsch 1.0.1 (https://linguistics.rub.de/ref/) 5
F056: Hymnarius durch das gantze Jar verteutscht Modernisierter Lesetext
nemen : das leben gar gschwind verschertzt . Denn das holtz Christus thet merkhen : Vnnd des schadens vall ergetzt .
Dyses : werkh gottes menschwerung : Grosse not begeren that . Manigfeltig uobergebung : Mit list / list betrogen hat
. Bracht von dannen dye ertzneyung : da der veindt groß schaden pracht . Do nun verhayssung war khoemen : Lang
geharter heyling zeyt . Got der vater thet vnns senden : der welt trost vnnd heyligkhait . Auch von rayner iunckhfrawn
gporen : dy menschayt sich selbs an leit . Jn dem khrypplein als ain khinde : Waynt eer darein eer glegt war . Seyne
glidmass in die tuoechle : di iunckhfraw mueter windet gar . Hennd vnnd fueß / auch seine payndle : Sy Im streng ein
faeschet tzwar . Welicher nun in seim leben : dreyssig iar erfullet hat . Willikhlich zw dem geporen : Ergeben sich selbs
dem todt . Als ein lamp an s khreitz erheben : Sterbend fuer all suendig not . Essich / gall am ror ward geben : dem
herren / vnnd behalter . Welches leib / der speer durchstochen hat : der pluet pringt vnnd wasser . Durch welches wirt
ab gewaschen / aller diser welt laster . Dw wirdigs khreutz / vndter allen : Ein edler stamb hoch geacht . Dem khein
wald / tregt seingeleichen : Von oesten / pluee / vnnd frucht gmacht . Ein sueess holtz / welches thuet tragen : d negl
/ got / mit leibes macht . Nayg dein oeste / hoher paumbe : dy gspanten glider nach lass . Vnnd erwaychet werd dye
schoerpfe : So dein gpurd hat gebm zw mass . Das t / des hoechsten khuonigs leibe : Streckhet habst als pillich wass .
Allain wirdig bis tu gwesen : dyser welde lon zw tragn . Dartzu das gstatt vnns beraytten : du schiffman in vnnsern tagn
. Welchs das pluet hat uberrunnen : Auß des lamps leib / als wir sagn . Gloria sey got / vnnd gross Eer : dem hoechsten
gar hertzigkhlich . Mit dem vatern / Sun / vndd Troester : Allenthalben / vnmaeßlich . Welchen / lob vnnd gwalt ist
imer : Von welt zw welt / ewigkhlich . Zw dem Newen feur Hymnus . Jnuentor rutili . Du gueter furst / vnnd des
schymrenden liechts pschaffer der du / mit gwisser aendrung / taylst dye zeit O herr So dy Sunn vndterfelt / dy vinsterneß
khumet / Gib dein christglaubigen / ein liecht / das in scheinet . Wie woll / mit vntzellichem gstirn / dein khuonigshauß
/ Vnnd mit des Mones schein / polum hast gmalet auß : Yedoch / du zaigest vns / an den feurstain schlagen / Vnnd
von den fankhen das feur / vnnd liecht / ersuechen . Damit der mensch doch west / das seins liecht hoffnung waer / Jn
Cristo dem herren / altzeit verborgen gar : der sich gnent will haben / ein staeten vel
F056-001,01 sen groß : Von dannen vnser feur / khumet on vndterloss . Welches mit faystem oll / vnnd khnoden
/ wir speisen / Jn khoertzen / pucheln / zu vnserm nutz behalten : Auch auß dem hoenig fladn / mach wir ein khertzen
reich / Vend von dem ror / ein khnod / der aim fadn sicht geleich . Dy flamen prinnet khlar / in einem tzachl voll :
Welchem d fayst geben ist / das oell der ampln holl . Oder / der pechig paumb / in imb / wirt selbs vertzert : Oder / das
langlet wachs / das feuorig werch verseert . Darumb / durch deine gabm scheinen / o got vatter : Mit beweglichem liecht
/ deine Saell / vnnd heuser . Vnd des tags ab esen / verricht das liecht vill werdt : Welches / dye vinster nacht scheuehet
/ gantz vnuerkherdt . O got / ein wirdigs ding / welchs liecht / dein hert vill guet : Jn der tawreysenden nacht / dir heint
opfern thuet . Fur welches liecht / du nichts gibst / das waer khoestlicher : Jn dem wir sehen wern / den lon gnaediger
Herr . Dw warß liecht der augen / auch der ver
F056-001,02 staendtnuß liecht : Der spiegl innen bist / darin man all ding sicht . Auff nymb das liecht von mir /
so ich dir opfern thue : Yetzund getauft / vnnd gsalbt / dir zu eer / vns zu rwe . Durch Christum / deinen Sun / gotvat
F056-001,03 ter / vns erhoer : Jn welchem / altzeit steet dir / sichperliche Eer : Welcher ist vnser herr / welcher
dein lieb
F056-001,04 ster Sun : Den troester schikhet vnns / von seinem vattern nun . Durch welchen / eer / vnnd schein
/ lob / mayestat / weyshayt : Goetliche guoetig
F056-001,05 khayt / vndd dartzue dein guethayt . Besitzt daß ebig reich / in ainer dreyhayt gleich : Vnnd
veraendert dy zeit / imer vnd ewigkhleich . Zw der Tauff Hymnus . Rex sanctorum angelorum . Der heyligen englen
khuenig : Aller der weldt sey hilffig . Du iunkhfrau der frucht thue pitten Fur vnns mit gottes englen . Bittend
vleissig Jer apostlen : Christum mit allen martrern . Sing wider die erstn zwen verß Thuet erwerben / Jer bekenner /
Jer iunckfrawn / vmb gottes eer : Das er gnaedigklich verleiche / Grosse pueß / hie auf erde . Euch all heyling / vnd
gerechten / vleyssigklichen wir pitten : Das all suonden wern geraynigt / durch ewr beet / vnd ab getylgt . Christe / dyses
volkhs versecher / ier begir gnaedig erhoer : Der du Adam hast beschaffen vnd das gschlaecht der gperunden . Mach
auf der erd dises prunneß / was doch sey / sein bedewtneß : Welcher mit rosenfarben pluet / auß Christi seytten floß
guet . Send nun den heyligen troester deinem volkh / O lieber herr : Welches new ist yetz geboren / von disem tauff new
gsegnten . Das sich frey / die heylig mueter / die christenhait gantz in eer : Auß dem fuorfarn der gebornen menig / vnd
grossem hauffen . Vnns verleich Vater vnd Sune / vnd du troester mit gleiche : das wir dich zw allen zeyten / Lieb alain
/ albeg haben . Am Ostertag zum vmbgang . Hymnus . Salue festa dies . Gruest seyst heyliger tag / dy gantz zeyt des
lebens / erwyrdig : An welchem got dy hoell sigt / vnnd herscht in s hymls thron . Nembt war / der wider prachten welt
/ bezeuoget gottes gnad / Das alle gnad wider khamb : mit vnsers herren vrstend . Yetz sing An welchen got eer Wen da
tryumphieret Christus / nach dem hoellischen raube : Allenthalben / dy gruoenen waeld / das graß / mit der plue / sich
freydt . Nach verstuortzung des hoellischen gwalts / in hymeln regierenden : Loben pillichen got / liecht / polus / erd /
vnnd das moer . Got der nun gekhreutzigt war / yetz nembt war / uber all hymel regiert : Den auch all gschoepf loben /
aller crea
F056-001,06 turn herren . Zw den Ostern Hymnus . Vita sanctorum . Criste der heiling lebm vnd zier der
Engln : Auch aller welt leben / dartzu der grechten . Der du ab sterbend / ewiges tods herren : Hast ueberwunden
. Du deine diener / vmb dein vrstend froelich Yetz in den tagen / got behalt so hoeflich Jn den begangen wirt / durch
Referenzkorpus Frühneuhochdeutsch 1.0.1 (https://linguistics.rub.de/ref/) 6
F056: Hymnarius durch das gantze Jar verteutscht Modernisierter Lesetext
dy welt samptlich : Osterliche Zeit . Der gang / da du von hoelin kambst uber winder Ven fuoerst aufsteund ein schar
miteinander : Dmenschait hast auff gfiert / ist das nit ein wunder : Vber all hyml . Nun in den hoechsten scheinest wie
ein herre Bist auf gefaren / ueber d himl klare : Von dannen kuenfftig creaturen alle / Ein grechter richter . Yetz ueber
sich / zw dir / heb vnsre hertzen : da deinem vattern sitzest zu der grechten : Dye auf steunden / laß nit in dy hoellen /
Hinab versinkhen . Das mit dier vater das auch der geyst heylig peder / verleich vns Criste vnd auch maech
F056-001,07 tig : Mit den vnendtlich reicher gott / vnd gweltig Ewig regierest . Amen . Zw der Complet Hymnus
. Ad cenam agni . ZV des fuersichtigen lamp mal / So klar mit Stolen ueberall : Nach uberzug des roten Mer / Christo /
singen wir froelicher : Des leib / so hoch geheyliget / Am fron chrewtz / ist seer aus dorret : duorch seines rosenfarben
pluet Emphaenckhnus / leb wir got so guet . Am osterabent / sey wir phueet / vor des schlachenden engls wuett :
Erledigt / durch den Herren frumb / Von khuonig Pharaonis thumb . Yetz vnnser leben / Christus ist / das opfert Lamp
/ zw diser frist : das rain / vnd rechte Hymlprot / Seinn leichnam yetz geopfert hat : O ein recht wirdiges opffer / durch
das gstoert war / der hoellen gwer . Der gfangen hauff / erledigt war : Zu lebens lon / khumbt wider dar . Da Christus /
von dem tod auf stat / Vnnd sigreich von den hoellen trat : Den Teuefl in die pande maynt : Vnnd vns das paradeyß auf
schreynt . Bschaffer der welt / wir bittn dich : Jn disen tagen / freydenreich Von allem todes an fechten : dein volckh
woelst altzeit behuoten . Glori sey dir zu diser frist : Der du / vom tod erstanden pist Vnnd deim vatern / vnnd heiling
geist : Von vns ewig gelobet seyst . Zw den Laudes Hymnus Chorus noue Jerusalem . Dem hymlischen Jerusalem :
Mit neuoen gsang / sueß erklingen : Mit grosser zucht / auch Eeren schon Den Ostertag / mit freyden fron . Christus
sighafftig / lew / vnnd hoeldt : Den veindt / mit seiner vrstend foeldt . Da er / mit heller stimb / vnnd schall Auff weckht
/ dye gstorbnen uoberall . Den raub / den het dye hoell vntrew Verschlickhet / wider gab mit rew : Vnnd darnach Jesum
/ froelich zwar Nach uolget / dye gefangen schar . Er siget groß / mit scheinperkhayt Der wert ist / aller maechtigkhayt
. Hyml vnnd erd macht er geleich : Vnnd ain hie / den andern dort / reich . Mit gsang / wir pitten all gemein Den
khuenig / des wir Ritter sein : Das er vns in sein hoechsten thron Erwoell / ein setz / ynn ewig khron . Glori sey dir zw
diser frist : Der dw vom tod erstanden pist . Mit deim vattern vnnd heyling geyst : Von vnns ewig gelobet seyst . Von
Sant Joergen Hymnus . Martyr egregie . Erwelter gottes marttrer vnd auch wirdig : Erhoer das schreyen / so wir thun /
gar gnaedig : Alle dein diener / heyliger sannd Joerig Durch gar vnzellich pen vnd große marter Bist u erwoellet / Edler /
vnd sighaffter / Zu sein ein vendrich / got vnd aller ritter . Aller welt freyde hast geacht zergaencklich : Vnnd eytl das
ist disem leben suesslich / vndd warst alweg Christi Jesu gedaechtlich Drumb vmb verdienstnuß tuest im hyml scheinen
Als uebern Mon die sun klaerlich thuet dringen Nun gwiß des lone / vmb den hast gesigen . Bit vmb dein diener / die
sich zu dir naygen / vnnd vor dem herren / vmb ir schulde schwaigen : Das er vns in dem strengen gricht / woell heylgen
. Amen . Von dem heyling Khreutz Hymnus . Salue Crux sancta / salue mundi gloria . Sey gruest / O heyligs kreuotz /
ein glori aller welt Vnser ware hoffnung / dye recht freyd / auff erquelt : des hails ain zaichen vnser hayl / in gfaerligkhait
: Ein lebends holtz / das vnser aller leben trayt . Du hochwirdiges kreuetz / du auch lebendiges An dir erloest sey wir / o
kreuotz vil heiliges : Drumb / altzeit wir loben dich / dir altzeit singen : Durch s holtz diener / durch dich thue wir eer
erringen . Dye oerbsuond / der du / toedt hast / an den kreuotz vil werd : Vns Criste / von haymlicher suend rainig auff
erd : Erparm dich herr vber der menschen grosse schuld / Vend durch dein kreuotz / ir ploedickait nymb in dein huld .
Hayl / benedey / mach heylig / thue auch be
F056-001,08 schirmen Alle dye menschen / durch des kreuotzs / heilig zaichen : Keer ab all kranck
F056-001,09 hayt des leibs / vnd auch der sele : Wider dz zaychen / stee gar kain gfarligkaite . Sey got dem vatern
am kreuotz seins lieben sune : Vnd dem mitgleichen / groß lob / heyligem geyste . Den hoechsten purgern / vnnd den
engln / sey freyde : Des kreuotz Erfyndung sey in der welt ein eere . Erhebung Am Auffertag Hymnnus . Festum nune
celebre . der hochzeitliche tag darzu dy grosse freid Zwingen vns vnßre hertz / new gsang on al
F056-002,01 les leyd klingen / da Christus vnser herr / gen hyml fert : Khuonftiger richter so vil werdt . Er
steigt auff wunsamlich / froelich / zu ns hymls thron : das volkh der heiligen / den schreyet werdt vndd fron . Mit lobt
zw gleicher weiß / der khor / der engln werd / den syg gottes / gantz vnuerkhert . Der in d hyml auf stig / die suond
gepunden het : den menschen hie auff erd / groß schanckhung er do thet . Der aller khuonfftig wiert / ain richter also
streng / der guoetig yetzund war / ein leng . O herr wir bitn dich / du schoepfer vil edler : Schau gnaedigkhlichen an
/ dein vergluebte diener . Bschirm / daß der nagund neyd / des poesn veinds nit schad : der vns versenckhen wolt in
tod . Dan mit feuorwerffenden gwuolckh / so du khuenfftig pist : der menschen haymlich sund / oeffnen zu diser frist
. dan gib nit scharpffe pein / den armen schuldigen : Sonder lon / vmb guoets / ewigen . willig vnds dz verleich vater
in s himlsthron : Ven du ewiger son gottes vnd geist so fron der herschest ewiklich gar scheinende dreihait Von anfang
/ biß in ewigkhayt . Zw der Complet Hymnus . Jesu nostra redenptio Iesu / vnser Erledigung : lieb / vnnd hertzliche
begerung . Got / pschaffer / der welt also weit : Der mensch warest / in letzter zeit . Waß guetigkhayt dich uoberwand
: das dw willig truegst vnsre pand . Mit deines hertn tods leiden : das t vns vom tod thest auff heben . Der hoellen
porten durichdrangst . dye gfangen / hast erledigt langst . Durch dein tryumph / ein Siger geert : Zwr grechten sitzt
/ deins vatern werdt . Dye guetigkhait herr dein / zwing dich : das t vnser schuld mit gnad so reich . Mit vber sehn /
uober windst : Vnnd mit deim antlitz / vns genuegst . Glori sey dir / zw diser frist : der du geen hyml gfaren pist . Mit
deim vatern / vnnd heyling Geyst : Von vns ewig / gelobet seyst . Am Pfingstag Hymnus . Veni creator spiritus . Khum
schoepffer / O heyliger Geyst : Dye gmuet deiner / haymsuechen seyst . Erfull / mit hohen gnaden fast : dye hertz / dye
Referenzkorpus Frühneuhochdeutsch 1.0.1 (https://linguistics.rub.de/ref/) 7
F056: Hymnarius durch das gantze Jar verteutscht Modernisierter Lesetext
dw beschaffen hast . Der du ein troester gnennet pist : Ein gab des / der / der hoechste ist . Ain goetlich feuor / lieb
/ leben / prunn : Ein ware / geystliche / salbung . Dw sibenformig gnad genand : Finger der grechten gottes handt .
durch s vaters verhayß / machst warleich : der glaubing khelen / reden reich . Entzuondt das liecht / den synnen schier
: Geuß dye lieb / in der hertzen gier . Dye schwacheit vnsers leibs / berait : Sterckh / durch dein krafft / in ewigkait .
Den veindt verre / von vns ab wendt : den waren frid / vns gib behendt . So dw vns vor beraitten pist : das wir meiden
/ was schoedlich ist . Durch dich wissen / den vater schier : das auch den sun / erkhennen wier . Vnd dich / den geist
der baider zwar : Staet / altzeit / glauben on gefar . Lob sey dem herren vater khlar : dem son / der von der todten schar
Auff erstuend / vnnd dir troester reich : Von welt zw welt / vnd ewigkhleich . Zw der Metten Hymnus . Beata nobis
gaudia . Saeliger freyd vil / hat vns dar
F056-002,02 gepracht / das wider lauffend iar . Da got / heyliger geyst / veraint Sein iunger / vnnd mit liecht
bescheint Daß feuor schymert mit liechtes macht : der auch dye zungen mit im pracht . Das sy mit worten waern beredt
: Vnnd prinnen / mit der lieb vnd wedt . Mit aller zungen / reden zhand : der voelckher schar erschrecken thuond . Sy
achten d iunger / trunckhen gleich : dye doch der geyst erfuolt het / reich . Daß ist als bschehen geystlichen : Nach
oesterlicher zeyt enden . durch d heyling fest / vnd tagen zall : Jm gsetz / wirt gebm gnad uoberall . Wier bitten / O
guoetiger herr : Mit auff gespantem gsicht / vns gwer . Verleich vns / dye ein schleichenden : Von hymln / alle gabe dein
. Der du vor langst dye heyling hertz Erfuolt hast / mit deinr gnad / on schertz Vergib vns nun herr vnser schuld : Vnd
ruoewig zeit gib vns mit huld . Groß glori sey dem vatern nun : dartzwe seim aingebornen Sun . Mitsambt des Troesters
maechtigkayt : Yetz vnnd ewig / mit froelickhayt . An Gotzleichnambstag Hymnus . Pange lingua gloriosj corpo : Mein
zung erkling / vnd froelich sing Von dem zartn leichnam fron / Von dem pluet / vnnd khoestlichem ding / Vergossen /
der welt zw lon : Die frucht des leibs / eins rainen weibs Der khuenig der voelkher schon . Vnns geporen / aus erkhoren
/ Von der raynen Junckfraw fein : Bey vns dreyunddreyssig iaren / gstraet durch wort / den samen sein / Do beschlossen
/ vnuerdrossen / Jn wunderwerckh zeyt vnnd peyn . Auff des lesten nachtmals essen / Alß er bey sein iungern saß : Deß
gesetz wart nit vergessen / do er daß Osterlamp aß : Wolt er senden / mit sein henden / Sein Jungern sich zw aim maß
. Daß wort vnnd fleysch / vnd wares prot / Mit wort / prot zw fleisch gemacht . Wein in das pluet verwandlt got / dy
schwach vernunfft nit petracht / Vns zw sterckhen / ist zw merckhen / der guet glaub ist gnueg geacht . Darumb last
vnns vleyssig eeren Ein so hohes sacrament Das nun ist vnnd macht auff hoeren daß gsatz des altn testament : Glaub
thuet meren vnns zw leren : Waß dy sinn nit habm erkhent . Dem geperer vnnd gepornen Den sey lob / vnnd froligkhayt
: Hayl / zier / khrafft / in auß erkhoren / Vnnd der segen in beraytt . Dem geyst auch gleich / gar tugentleich Von welt
zw welt / in ewigkhayt . Zw der Mettn Hymnus . Sacris Solennibus . Den hochtzeitlichen taegn / Zwe gesellt sind / all
freyd / Drumb / auß des hertzens grundt / sing wyr on alles laid / Waß alt versungen ist / weich / new seind alle ding /
Werch / stymb / vnnd vnsre hertzen ring . Das abntmal wirt gedacht zu diser letzten nacht / da Christus wirt gelaubt /
das lamp vnd hymlprot / Sein iungern ge
F056-002,03 ben hat / nach den gepuorlichen / der vaeter prauch / vnd Jnhalten . Nach dem figurlichen / lamp /
vnnd nach essen zwar / Sein zarten leichnam / gab er seinen iungern dar / Also gantz allen gab / vnnd gantz eim yedlichen
/ Alß wir sagn / mit seinen henden . Den schwachen gab der herr sein leyb / zw einer speyß : Den trawrigen zw tranckh
gab er sein pluet / mit vleiß : Sprechund / nembt hin dz tranckh / das ich euch gnaedigkhlich Raich / trinckht / all
darauß / das wil ich . Also hat got der herr / das sacrament auff gsetzt : Des diensperkhait / vnd ambt / pe
F056-002,04 uolhen vnuerletzt / Hat den priestern allain / den auch ist zimlichen : das wier s all von in empfahen .
Das englisch prot wirt nun / vns menschen zu eim prot / Das hymlisch prot / den figurn gibt ein ende drot / O ein wun
F056-002,05 derlich ding den herren / isst machtig / Der arm khnecht / vnd so duoemuetig . Dich bittn wir
hoechste gothait / vnd ainige Das t vnns pesuechest / gleich alß wir dir thuend eere : durch dein weg fuoer vnns Herr
/ da wir hin begeren / Zu dem liecht / da du pist wonen . Zw den Laudes Hymnus . Verbum supernun prodiens . Das
hohe wort ward vns bekhandt Ließ nit des vaters grechte handt : Zu seim werch / gieng es auß behendt Kham schier /
zu der welt letzten endt . Ee das er geben ward in pein Von ainem / der zwelff iunger sein : Hat er zu pfandt / des ewing
lebn Sich / sein iungern zur speyse gebn . Den er sich vnter bayder gstaldt das fleisch / vnd auch das pluet / gab paldt
: Damit gaentzlich / in paider weyß / dem menschn wurd / volkhumne speyß . Jn seinr gepurdt / vnser gsell wardt :
An seinem tisch / vnns speyset zart / Sterbend / ward vnser erloesung : Vnnd regierend / vnser plonung . O haylsame
hostia fron : dye vns auff thuet / des hymls thron . Dye krieg vnns druckhen / mit gewaldt : gyb vns khrafft / vndd dein
peystandt paldt . Dem aining vnnd drifalting got Sey ewigs lob : der mit seim prot / Vnns zu dem ewing leben speyß :
Vnnd nemb vnns / in sein paradeyß . Von Sant Johannes Gots Tauffer . Vt queant laxis resonare . Das muogn mit auff
geloester eng erkhlingen : Dein diener / all wunder / deiner gschichten : Leß auff / der vnrayni
F056-002,06 gen lebbsen schulden : Heylger Johannes . Ein bot von hohen himeln ist dar khumen : das du
deim vatern werdest groß geboren dein namb vnd leben / so du wirst verfuoren / Ordenlich saget . Der an goetlicher
verhaissung thet zweifflen Zerhand / do verlure / gschichlickait zu reden : aber der gporen / wider pracht die zprochnen
Glider / der stymbe . Da du noch lagest in der mueter leibe / empfandst den khuonig in dem leib wonende : dan
pede eltern / durch verdienst irs sune / Haymlich ding khuonden . Dye hoell in der wuoest / in den zwarten iaren :
stoetische gmainschafft fliehend pist u gangen / das du nur nicht vermaeiligest dein leben Mit leichtem reden . Der
hat dz khaemlthier ein rauchs klaid geben : dein heiling glidern / ein guortl von schaffen Ein wasser trackhest / hast
Referenzkorpus Frühneuhochdeutsch 1.0.1 (https://linguistics.rub.de/ref/) 8
F056: Hymnarius durch das gantze Jar verteutscht Modernisierter Lesetext
wilds hoenig gessen / Vnnd iunge khreueter . Ander prophetn sangen khuonftigkhlichen / mit weissagundem hertzen /
ein stern khumen Du aber / der welt laster auff hebenden / Deytlich an zaygest . Es war im vmbschwaiff der welt souil
praiten nyemants heiliger / dan Johanes gporen der auff hebt dsund der welt / thet in er
F056-002,07 wellen Zu einem tauffer . O vil heiliger vnnd hohes verdienen : vnwissend der rainen gschaemigkhait
maylen du grosser martrer inwoner der wuesten / Vber propheten . Gotz wort / thuet dreyssigfeltig frucht / dar prigen
: etlichen / so nach hertzens andacht ringen / zwyfeltig meret : dich zu tausent malen / Gottes gnad zieret . Dan du
maechtiger / mit vil reichen gnaden / die hoertten staine auß reit / vnsers hertzen den scharpfen vnd irrigen weg zu n
himlen Laytt tugentlichen . Das der welt guoetigmacher vnd peschaffer / weckh treyb alln vinstern neyd / von rai
F056-002,08 nen glider : fueeglich die heiligen thue kho
F056-002,09 mend / setzen / Sein rechte wege . Mit lob die hoechsten purger dich thund feyren Herre got /
ainigen / vnd dreyfeltigen : Aber duemuetig / wir genad erpitten / Gnad den erloesten . Von sand Peter vnnd Paul .
Aurea luce et decore roseo . Jn eim gulden liecht / vnnd rosn riechender zyer Du liecht / des liechts uebergust alle welde
schier / dy du dye hymeln zierst / mit der edlen martter / den heyling tag / da gnad erlangen muegn dsuonder . Der
hyml huoetter / vnd der welt doctor / geleich : Khunftig richter / vnd diser weld zway liecht warleich : der erst am
chreuotz / durch dz schwert siget der ander : des lebens senat / psitzen / kroent nach der marter . Yetz gueter hertter
Petre guetigckhlich er
F056-002,10 khenn das thun / der pittenden vnd die pand der suonden Loeß auff / durch den gwalt / mit prauch
so dir geben ist : durch den d himl schleuest / mit aim wort / vndd spoerren pist / Auß klaubter doctor Paule / lern
vns guet sitten / Vnd befleyß vnser gmueet / in dy himl richten / Piß die volkhumenhayt / werd vns voller geben / Vnd
weckh ge
F056-002,11 worffen nach dem wir noch thun seiftzen . O ier zwen oelbaumb / gar ainigen guoetigkhait All dem
glauben verluebt / mit hoffnung / starckh berait : Mit dem prun / pruoeder
F056-002,12 licher lieb / seind erheben den / nach dem tod des fleysch / erpittet zu leben . Der heiling dreyhayt /
sey glori ewigkhlichen Eer / vnd gwalt / dartzue hertzlich iubi
F056-002,13 lieren : Jn ainigkhait / des aller gwalt ist vnnd geschaefft : Von dann / vnnd yetz / durch ewig zeit
/ wie sich verlafft . Von der Haymsuechung Marie . Assunt festa Jubilea . Dye fest sind hye / vill loeblichen Vnnd nun
in Marien freiden / Dy gantz gemayn / froelich erkhling Vnnd nachainander / loeblich sing . Der d hertzen so groß
heyligen / Mit seiner gnad / thet haym suechen : das dye zart iunckhfraw / fruchbar wer : dye mandlicher khandnuß
ist ler . Dem hoechsten gsanten glauben thet / dye / der heylig Geyst gfullet het : der leibe wuechs / vnnd dartzue
trueg des vattern wort / daß sy erwueg . Eylend daß gpirg sy ubergat Elysabet / do gruessen that : Mit auß gespanten
arm vmbfieng Frontlichen schmuckhet vnd vmbgieng Dye heyling leib sich ruerten an : Des herren ritter / wol gethan
/ Gegnwuertigkhait / so er vernimbt : Froelich empfaecht got / alß sich zimbt . Die mueter schreit mit frolockhen :
Erfuelt mit gnad des ewigen : Saelig pist u / in deinem Sun dye glaubet hast / dem herren nun . Erfrey sich hymelischer
sall : Auch weltlicher thumb ueberall : All tyeff vnd auch das grosse moer Got loben ewig on auffhoer Glori sey dier zu
diser frist : der dw gar rayn geboren bist . Mit dem vatern / vnnd heyling Geyst : Von vnns / ewig gelobet seyst . Zw der
Mettn Hymnus . O Christi mater fulgida . O mueter gotz / vill scheinende : Ein quellender prun / der gnade : Dw liecht
/ daß in der finsterneß Scheinet / Maria dw vill sueß . Dw tregst in aller khuoeschayt rayn : Vnbrierte tochter / got alain
: den fursten Junckhfraw also werd / dw kheuoschiste auff diser erd . Durch dein gebet / vns arm / elendt : Vnd waß
das khlain volckh ist genendt Behuet vor sunden / groß vnd khlain : Vnnd erwirb gotz huld all gemain . O hoch/edle
/ Nothelferin Vnnsern veindt / altzeyt ubersin : Vnnd alles ubl / von vnns wendt / Erwirb vns auch / ein gnaedigs endt
. Glori sey dyr zw diser frist Der dw gar rayn geboren bist : Mit dem vattern / vnnd heyling Geyst / Von vnns / ewig
gelobet seyst . Zw den Laudes Hymnus . En miranda prodigia . Schau an dy werch so wunderleich Empfangen hat / ein
iunckhfraw reich : Jesum Christum den tregt sy da / Dye vill heyligest / Maria . Elysabet vor alter dart / mit khurtzweyll
doch ierm khindlei wart : Es wachset zu der gpurden gstalt / der alten mueter leibe khallt . All regl / vnnd gsetz da faellet
: doch naturliches werch / bleibet : Hye / auff hoeret all spitzikhayt / Vnnd gibt stat gottes maechtigkhayt . Des herren
mueter grueesset schon / dye mueter des propheten fron : Mit grossem lob / der prophet frumb danckh sagt / dem herren
widerumb . Glori sey dyr zu diser frist : der dw / gar rayn geboren bist . Mit dem vattern / vnnd heyling geyst Von vnns
ewig / gelobet seyst . Von Sand Anna Hymnus . Lucis huius festa . Des tages hohen fest : Feyr das volkh / ersamest
: wierdig / Got den herren : Thue mitt lob haymb suechen . D mueter / gottes mueter : Auß der weldt trauriger Jn
festem glawbm / hin schaydt : Namb ein / das leben phraydt . Annam / scheinbarlich pracht Der stamb Jesse geacht :
Marie mueter z sein : Des sun gottes / aleyn . Auß der / dye plue wierdig Waechst / dye Junckhfraw heylig / Auß dem
prun / dar fleuesset : Der stain / vom berg / gfellet . Yetz / in dy hyml gfiert : Daß heylig weyb / regiert : Mit yerem
fuer pitten / Erloeß vnns / von sunden . Got / dem dreyainigen / Sey gemynes loben : Jn dem / dye Anna lebt : Vnnd
auch / Maria schwebt . Zw der Metten Hymnus . Clara diei gaudia . Dye khlaren freyd der heyling taeg Alle gmayn
sing / vnnd daruon sag : So Annam brieren / dye vill werd Gotz wunder khling / auff diser erd . Von khunigkhlichem
stamb her khumbt Anna / den hoechsten priestern khundt : Jer edles gschlaecht / vnnd achtpar seer : Mit tugent gziert
hat / auch mit eer . Auß goetlicher verordnunge : Sy heyratt treulich / zw der Ee : Darnach / nach Engls khuondigung
: Gebar ein hymlische frucht / iung . Vnfruchtbar / nach der zeyt sy war : Am leib erdorret / gantz vnnd gar : Nach
Referenzkorpus Frühneuhochdeutsch 1.0.1 (https://linguistics.rub.de/ref/) 9
F056: Hymnarius durch das gantze Jar verteutscht Modernisierter Lesetext
gottes gpert sy fuoer nemen Ein khunigin / vnnd Junckhfrawen . Durch furpitt / der mueter / dochter : Marie / voller
gnaden seer : Den pschaffer / mach vnns diser erd / Anna genaedig / lieb / vnnd werd . Zw den Laudes Hymnus . Jesu
redemptor seculi . Iesu / der weldt erlediger : durch dein pluet / vnnd aignen coerper Den tod / mit seinen herren
zprachst : Vnnd vnns / vom ebing todt erloest . Sey ingedenckh / der gnad so groß : Erhoer vnns Herr / guoetiger maß
: Dye / so erwierdigkhlich feyren / den tag / der frawen sandt Annen . Von der leib khamb / vnnd herfuer trat / Maria
/ die dich gboren hat : Durch der großmaechtig fuoerpitten / Von uebln vnns / thue erloesen . Glori sey dier zw diser
frist / Der Junckhfreylich geboren pist : Mit dem vattern / vnnd heyling Geyst : Von vns / ewig gelobet seyst . Von Sand
Martha . pangat turba clericorum . Der priester schar froelich singen : Der Martha / Eer gar loeblichen : Alle gemain /
lautter hoeflich Jer gsicht erkhling so wunderlich . Gleich wie mit yern heyling prusten / Maria / Christum thet saugen
: Also Martha / heylig vnnd werd : Christum speyset / noch hye auff erd . Groß glori sey dem vattern nun : Dartzue
seym aingebornen Sun : Mitsambt des Troesters maechtigkhayt : Von vnns / ewig mit froeligkhayt . Von Sand Maria
Magdalena . Votiua cunctis orbita . Der widergang allen khumet / Des tags / so gnad vber windet : An dem / Maria
steyget auff D hyml / so hye verbracht yeren lauff . Dye dasig wuesch des herren fueß Mit yeren zaehern also suoeß : Dye
khuosset / truockhnet / mit dem har : Damit sy yer suond / loeschet gar . Groß glori sey dem vattern nun Dartzue seim
aingebornen Sun : Mitsambt des Troesters maechtigkhayt Von vnns / ewig / mit froelickhayt . Zw den Laudes Hymnus
. Jesu Christe / auctor vite . Iesu Christe des lebms pschaffer Der dw in dem pluete dein Hast gewaschen dye suend Ade
/ Vnnd khunftig / on suond ze sein / Magdalene hast verlichenn / Haylsam frucht der puesse reyn . Daß vill edl perl /
vnnd den stern so khlar erscheinenden Hast gesetzet in dye hoehe des hymlsthron den gar bloeden / Daß sy waer / ein
auß zaygts beyspil / deiner guoetigen gnaden . Drumb vmb ier hylff / vnnd fuoerbitten / sey vnns ganedig lieber Herr :
Vnnd lesch vnser missetat auß : mit deinr gnad / dich zw vnns kher : Der dw / mit dem vattern / vnd heyligem Geyst /
regierst imer . Amen . Von der verklaerung des Herrens / Hymnus O nata lux de lumine . O ewigs liecht / vom liecht
geporn Jesu / der welt trost / auß erkhorn : Gar gueetigkhlich / der pittunden Lob / vnnd gepet / thue auf nemen . Der
du d menschayt / an dich namest Fur vnns verlornen / vor langest : Glider zw sein / Herr vnns verleich / deins leibs /
auff erd / vnd ewigkhleich . Sein antlitz / alß dye Sunn / ist klar : Sein khlayd gar weyß / alß der schnee war : Auff dem
perg / den zeuogn / wirdigen / der weldt schoepfer / pist erschinen . Dye gegnwurtigen Junger dein Vergleicht mit den
propheten / seinn : Jnn peden hast / dich goetlichen / Herrgot / zw glauben / ergeben . Verleich vnns / pit wir / lieber
Herr Mit gueten sitten / schein khlarer : Daß wier / zw hymlischen freyden / Mit gueten werckhen / gfuert werden .
Vill lobs / sing wir dir / vnnd groß eer Ewiger pschaffer / got / vnnd Herr : Der dw / in ewiger dryfelt / Herschest
gwoeltig / von welt zu welt . Von Sand Affra Hymnus . Gaude ciuitas Augusta . Frey dich Augspurg Lobliche stat :
Dankh got / der dir geschickhet hat Narcissum / den heyligen man / Der dyr apostlisch hat gethan . Erstlich Narcissus /
gepeltzet hat / Dionysius / sprengen that : Got aber / machet das gewechst / der altzeyt bleybet / dye grundfest . Dyeweyl
/ Narcissus byschoff dar / Vnnd Felix dyaconus war : Affra / mit Jeren thet glawben / Vnnd Hylaria / mit denen . Der
Teuofl schreyt / vnnd tobet groß : Affra erschrickht / Narcissus waß / Jn seim gebet / also bstaendig das er iagt / den
Teufl laydig . Zwhand / Affra besterckhet war Jm glaubm / mit ieren / gantz vndd gar : Vmb des willen / fyeng man sy
all : Vnnd verprent dye / mit grossem schall . Affra / mitsambt den ierygen : Thuendt vnns gottes huld erwerben / daß
wier / also wern geraynigt : Vnnd mit euch allen geheyligt . O Narcisse / heyliger man : Fuer vnns / den herren rueffe an
: Auch dw Felix / thue dergleich / das vnns / got nemb / in s hymelreich : Von Sand Lorentzen / Hymnus . Lonscendat
vsq{15} sydera . Byß uber dz gstirn / dring froelich Vnnd khlopf den hyml innigckhlich / All stymb / vnnd gsang / der
heyligen So got / mit lob / hell erkhlingen . Eß ist nun hye / daß heylig Fest : der Erwierdig tag / auff daß pest : An
dem / Laurentius erwoellt / Von got / den engln / ward zue gsellt . Der vber stroebet het groß feuor : All zuochtinger
: der Man vill theuer / Yetz in hymeln / mit got / sich freydt : der uobersigt dye veindt / voll neyd . Pitt den herren /
großmaechtigen / Auch den allergueetigsten : daß er vnns / von dem ewing feur / Erledig / vnnd von s Teuflß gheuor .
Groß glori / sey dem vattern nun dartzue / seim ayngebornen Sun : Mitsambt des Troesters guetigkhayt Von vnns / ewig
/ mit froeligkhayt . Von S : Lorentzn ain ander Hymnus . Martyris Christi colimus . Des martrer Christi / verlichen
tryumphen Thue wir gar embsig / mit grosser zucht eeren : Welichen die gantz runde weldt thuet feyren / Mit grosser
andacht . Der babst Sixtus / thet sein diener verma
F056-002,14 nen Sprechund : wan ich an ß chreuetz wirt hin genumen / Wirst u nach mir vil grosse marter leiden
: Dan farn gen himl . Der wuoetrich / forsth mit zorn die schaetz vil haimlich / Daß er die alle / offenwaret deitlich / Jn
tobhayt begert er dieselben samptlich Grimmig verschlickhen . Zergaenkhlich hat er gschaetzt aller welt frey
F056-002,15 den : Er halff den zrissnen / thet die la
F056-002,16 men speysen : Tailt auß die schaetz altzeit den armen leuten / Mit grosser giere . Er ward gepeinigt
im feuor blib doch pstaen
F056-002,17 dig Jn seinem hertzen : uberwand vill truetzig / Vnd feueren flamen : vmb dz leben heylig / Auch
nymmer entlich . Da nun des heyling seitten war gepraten / Spoetlich / der martrer zum wueetrich thuet sprechen Kher
vmb / vnd thue von di
F056-002,18 ser seitten essen Mit griming zenden . Sein geist / der englen chor hat auf gefueret / Vnd in die himl
/ da zw khroenen / gsetzet : Daß er der suender schuld / pey got ab wendet Mitt staeten pitten . Mit grosser diemuet /
thue wir alle pitten : Heyliger Sand Lorentz / thue gnad er
Referenzkorpus Frühneuhochdeutsch 1.0.1 (https://linguistics.rub.de/ref/) 10
F056: Hymnarius durch das gantze Jar verteutscht Modernisierter Lesetext
F056-002,19 werben Allen / so dein heyligen feirtag eeren / Mit wort / vnnd werchen . Glori dem vattern / thue
wir alle singen / Vnnd seinem Sune / sol wir gluockhlich wunnen : Mit denen / dw heyliger geyst thuest herschen Zw
allen zeiten . Von Vnser Frawen schydung . Quem terra ponthus . Den ErdMoer / vnd des hymls thron / Eern / an
betten / vnnd singen schon / der / dye dryfoltig weldt erwegt : Der Junckhfraw schoß / Marie tregt . Dem Sun / vnd
Mon / auch alle weldt / Gar ordenlich / mit dienst sich stellt : Der mit seiner gnad ubergoß / Mariam / den tregt s in
yer schoß . Eyn saelge mueter / mit der gab : der / hoechster pschaffer khamb herab : Der dye weldt hoellt in seinem
gwalt : Jn deinem leib / verschloß sich paldt . Vom Engl gots / gewenedeyt : Fruchtbar / durch gottes maechtigkhayt :
Der weldt verlanngen / vnd begeren : durch dye zart / wolt vns offen werden . O dw erliche / lyebe fraw / Erhoecht uber
daß gstirn / nun schaw : Der dich beschueff / fuorsichtickhlich / Geseuoget hast / diemuoetickhlich . Waß Eua vor lang
hat verwuoest / Mit deines leibs frucht / hast gepuoest : Gleich alß das gstirn dickh / khomen dar Sunder / fuor dye /
wild pitten tzwar : Des hoechsten khuonigs / eingange / des liechts / ein scheinende porte : Daß lebm / ist vns gebm /
durch die rayn / Erfreyt euch voelckher / ingemayn . Glori sey dier zw diser frist / der dw gar rayn geboren pist : Mit
dem vattern / vnd heyling Geyst : Von vnns / ewig gelobet seyst . Amen . Von Sand Augustin . Hymnus . Magne pater
Augustine . Heyliger Sand Augustin / nimb auff vnser gpet / So wier thuen Vnnd durch das / mach vnns genaedig /
vnserm herren ewigen : Vnd laytt vns deine schaefflein / den rechten weg / zw den freyden . Der armuet / ein liebhaber /
dich / mit lo
F056-003,01 ben all elenden : Vnnd der warhayt ayn beschirmer / die waren richter lieben : Legst vnns auß / dye
hoenig fliessend gschrifft / durch heiligs Geyst gnaden . Daß vor vinster war / vnd vnuerstaendig / machs tu liecht / vnnd
khlar : Auch groß haymlikhayt / des herren Je
F056-003,02 su Christi / brings tu dar : Dye verdeckhet lagen in der heyligen gschrift / manig iar . Durch des
hilff / vnd groß furbitten / sey vnns gnaedig lieber herr : Vnnd lesch / vnser missetat auß / mit deinr gnad / dich zw vnns
kher : Der dw / mit dem vattern / vnd heyligen Geyst / regierst ymer . Amen . Von vnser Frawen gepurdt . Hymnus .
Gaude visceribus . Frey dich / O mueter gotz auß innigem hertzen : Dw heylige gemain / dye du pringst die werden /
Der heyling fest Marie / Hyml / erd / vnnd moer / sich freye . Der gschlaecht großmaechtig ist / edl / vnnd wol gethan :
der loben / mit tugendt groß / ist erscheinet schan : Der end / eer / vnnd auch lobe : Hellt / auff daß hoe
F056-003,03 hest / on ende . Dye iunckhfraw / hat geborn / doch bleibt ein iunckhfraw rayn : Erneret hat / mit
aygnen pruosten / got allain : Den trueg / dartzwe erhielte : Mit den armen / gantz zitrende . Mit manicherlay lob /
heylge khindpetterin Des hoechsten khunigs portt / beschlossen ewig / in : Der fliessenden welt sterne : der schamb /
ein khunikhlichs ruetle . Dich nun gantz diemuoetig / O mueter gottes werd : des ewing khunigs sponß / pitten wier /
hye auff erd : Vberal / yetz / vnnd altzeyt : Guoetiger maß bhuett vnnd perait . Durch dein heylig furbit / erwirb / vnns
iunckhfraw rayn / des suoessen frids / ein schutz / langwierig in der gmain : Vnnd des heyligen reiche / Groß gab / vnd
ewigkhliche Ere : Leich vnns hoechster vatter / vnd dw ayni
F056-003,04 ger Snn : Vnd auch der payder geyst / gnaedickhlichen gyb zw : der dw ayn got regierest / Zw allen
zeytten / vnnd herschest . Von den Engln Hymnus . Christe Sanctorum . Christe ein zier deiner heyligen englen : Ein
laitter / vnd merer mensch
F056-003,05 licher gschlaechten : Verleich vns guetiger / in den ewigen Hymel / zw khumen . Des frides engl /
Michaeln / in templ / Schickh vnds / pitten wier gnaedigkhlich / von hyml : daß vnds durch staete / zukhunft wachß
nit luetzl / Eer / vnd als guetes . Der vil starkh engl / Gabriel den veindte : das er von hyml khomend den vertreybe :
dickh / vnd offt / zu vns in den templ khome : Vnnd gnaedig haym sueche . Den / engl vnsers hayles artzt / so werde :
Schikh vns von hymeln / Raphael der haile / Vens khrankhen alle / dartzue gnaedig laitte All werckh / vnnd gschichte .
Dan vnsers herren / Maria dye mueter Auch alle khor der Engln / vns mit aller Macht vndd khraft helfen / auch mit den
/ der martrer / Großmaechtig hauffen . Verleich vns dz / die heilig vnd werd gothait : der vatter / vndd Sun / vnnd des
geysts maechtikhayt : So yetz erschalle / mit seiner gueetikhayt / Jn aller welde : Zw den Laudes Hymnus . Tibi Christe
splendor patris . Dyer Christe / des vatters liechte hertzenskhrafft vnd das leben : Jn dem an schawen der Engl / mit aller
macht dich loben : Mit dem wechsl nachainander dein Eer / wier mit vleyß singen . Wyer mit loben / vnd auch eren /
all ritter in s hymls thron : Aber mit besunderm lob / den hymlfuersten preysen fron / Michaelem / der in gottes khrafft
/ den Teufl sigen khan . Bey dem huetter weyt hindan treyb aller
F056-003,06 guoetigister herr : All arglist des poesen veindts mit raynem hertz vnd leibe kher / Vnns zu deinem
reich / vnnd gnad alain guoetig / vnnd gnaediger . Von allen Heyligen Hymnus . Omnes superni ordines All oerden
hymlisches thron : en diser tag vereert ist schon : Euech so vill tausendt heyligen : Ewer diener hoerdt / vill ellenden
. Dye feuorigen tugnt zum ersten : Zwhandt erfuollet / mit khuonsten : darnach helfft vns mit euerem gpet / Yer
herschenden / auß aller noet . Darnach ier Tugent / also reich : Jer schroeckhlichen mit gwalt gar gleich : Mit
scheinbarlichem gsicht vnnd schall : Seyt guenstig gottes schaeflein all . Vatter Abraham won vns bey : Eins edlen
gschlaechts / der du pist frey : Mit den englen / noturftige : Erwirb vnns gnad / hilff vnnd rate . Darbey heyliger
gwalttrager Sey / vnnd des frids ein vormunder : des leydens Christi nach khoemen : All vnser werckh / thue raynigen .
Groß glori / sey dem vattern nun : dartzue seym ayngebornen Sun : Mitsambt des Troesters guoetigkhayt : Von vnns
ewig mit froolickhayt . Zw der Metten Hymnus . Jesu saluator seculi . Iesu diser weldt haylmacher Mit gnad / aller
armen troester : Zw hylff khumb den / gotz mueter werd Erwirb vnns hayl hye auff der erd . Dye gantz menig der
Referenzkorpus Frühneuhochdeutsch 1.0.1 (https://linguistics.rub.de/ref/) 11
F056: Hymnarius durch das gantze Jar verteutscht Modernisierter Lesetext
englischen Vnnd der patriarchen hauffen : Der propheten erwoelte thadt Erwirb vnns huld / vnd gottes gnadt . Der
Tauffer / gottes vorlauffer Vnnd der hymlisch gewalttrager : Mit den andern aposteln all Erloeß vnns / von der suonden
schwall . Dye Martrer / Muonich / Beichtiger : All Junckhfrawn / vnd als hymlisch hor Beuelchen vns / dem reichen
got das er vnns pring / auß schwerer not . Lob / glori / tugnt / vnd grosse eer Sey mit seynem Sun / gotvatter : Dem
heyligen Geyst / auch damit / Von vnns menschen / mit staeter pitt . Von Sand Martein Hymnus . Martine confessor dei
. Peychtiger gottes / Martine : Maechtig / in khrafft deines geyste : da dw ab nambst / an deinem lebm deins khuonfting
tods gewiß warst ebm . Der im frid gots volkhoemen war : Jn aynikhayt / des geystes gar / Dye ab gschniten glid / der
khirchen Jn s herren frid thet versuenen . Der sein lebm tugentlich hat gstoellt : Vnnd von got / dartzue war erwoellt :
Zw wuorchen / grosse wunderding : das im alß gottes gnad macht ring . Daß beraittest volckh vnnd glaubig / Begeet
dein fest / vnnd feyrt wirdig : Mit freyd / gsang / vnd mit frolokhen / drumb pitt fuer sye / zw alln zeyten . Erwirb
von got / rueewige zeit / des lebens khurtzweyl / der do geyt : Nuetzlichen frid / er vnns ein pueeß : Gestilt werd / alle
oergerneß . Groß glori / sey dem vattern nun : dartzue / seim ayngepornen Sun : Mitsambt des Troesters maechtigkhayt
: Von vnns / menschen / mit froelikhayt . Jn Marie Opferung Hymnus . O dei sapientia . O gottes weyß
F056-003,07 hayt / ewige : Der dw / all ding machst sterkhliche : Des menschlichen gschlaechts / laster groß :
Erobert hast / mit hortter maß . Dw nambst an dich menschlich natur Von einer Junckhfrawn / also pur : Auch fuor
vnns lidst / den schwaeren todt das wier nit lenger / waern in not . Erfuolst dein mueter / suoessikhlich Mit gnad so im
leib noch hellt sich : Sy war voll aller edlen tugnt : dye ayn stern gporn ward / in yer iugnt . Der grossen lieb / gabst an
tzaygen da dye Junckhfraw war entsprungen : Jer hertz mit liebt / gantz innikhlich / Gegn dier zochst u / gar gnadikhlich
. Glori sey dier zu diser frist : Der Junckhfreylich geboren bist : Mit dem vattern / vnd heyling geyst : Von vnns / ewig
gelobet seyst . Zw der Mettn Hymnus . Omnes fideles plaudite . Frolokhet all gelaubigen : Vnnd dye iugent / der
Junckhfrawen / Mit grosser andacht / eeret schon : Vnnd wundert euch / yer glori fron Jn dem zarten Junckhfreyelein
/ Mit tapferhayt / dye sinn gruoenen : Durch yere werch / wiert zayget an dye gothayt / so in yer hat won . Tapfer /
streng / vnnd also gelert : Jn grosser zucht / eer / lob / so werd : Mit vill edler tugnt / war sy groß : Zw den sy / von
got / erwoellt waß . Durch gnad des almaechtigen got : Tugntlich begabt war sy / an spot : Daß sy erwoelte / wierdig
war : Jn rayner kheueschayt / got tragn dar . Glori sey dier zw diser frist : Der dw / gar rayn geboren pist : Mit dem
vattern / vnd heyling Geyst : Von vnns / ewig gelobet seyst . Zw den Laudes Hymnus . Eterni patris ordine . Durch s
/ ewing vaters ordnungen Dye Junckhfraw / in templ wirt tragen : Darin / mit wunder suoessikhayt Zw gottes gfallen
/ sich berayt . Dem gpert lag sy ob vleyssikhlich : Jn gotz dienst / war sy statikhlich : Von der weldt ab gsuondert war
sye : Haymlicher spehung / wartet dye . O wunderlicher uoberschwang Der gnad / so dye iunckhfraw het lang : Mit
der / all werch / soln zieret sein : dan gfaln sye / dem hoechsten alein . Daß gmuet dye zung / vleisch / vnd der geyst /
der syn / vnd auß zaygts werch preyst Vnnd zaygn hymlisch dich auss erwollt Zu gottes mueter / das got gefollt . Glori
sey dier zu diser frist : der dw / gar rayn geboren pist : Mit dem vattern / vnd heyling Geyst : Von vnns / ewig gelobet
seyst . Von Sand Catarina Hymnus . Aue Catarina . Grueest seyst Catarina / Martrerin khuonigin : Ein Junckhfraw gott
wyerdig : Mit samb / vnnd gar guoetig . Khunigs Costi tochter : Vnd Christo / gar woll mar : Ware sponß des herren
: Dye zw im thet kheren . Dye dich hast verhayssen Ein sponß gots zw werden : Mach vns / dem herren werd : Vnd
angnaemb / hye auff erd . Sygerin der glerten : da du leydst / dye penen : Fleusset von dier / milich : Lygst zw Syna /
leiplich . Erwirb / vmb den herren : daß wier / den an schawen : Dartzue / mit dier ein geen d hyml / zw den englen
. Dem hoechsten vattern lob : Sun / vnnd heyling Geyst / drob Jn den hymeln / sey khundt : Ewig / zw aller stundt
. Amen . Von Sand Andre Hymnus . Eya fraterculj . Oyer brueder in got / erfult mit glawben : Des Apostls fest / so
wier mit feyren / Loben / nit muondtlich / sonder von gantzem hertzen . Den / got hat gliebet / groß lobes ist wyrdig
Phrueeffet ein vischer / zw seines worts predig : Hyeß in dan vischen / die men
F056-003,08 schen dye waern glawbig . Daß der khreuotzigt sey wordn / ist vns wol wissen : da er dz geystlich /
gottes khreutz lernt leyden : Am dem / der Sun gotz vnser suond / thet versuenen . Groß lob vnd dankh / sey got dem
vattern vnd Sun : Auch dem heyling Geyst / ewigkhlich eer / sey nun der in ayniger dryhayt / herschet imerzw . Zw
der Mettn Hymnus Ex orta a Bethsayda . Auß Bethsayda entsprungen Seind zway liecht / von gottes gnaden : Petrus
/ Andrea / sinnd sy gnentt / Von allen Christn / woll erkhentt . Woeliche mit der vischerey / Sich noertn dye zwen /
ingemeyn / Von dannen Christus / vnser herr Dye berueffet / zw seyner leer . Patras / dw Stat vill loebliche Mit Achaya
/ dich freyen thue Durch des Apostls marter groß Yer yetwede / furstlicher wayß . Mit denen / sich dye gantz gemein
Erfreyen thuet / mit lob allein / Welch / des Apostls iaerlichen Fest / vnnd hohe feyr thuet begeen . Sannd Andreen
tag / eeren wier Vnnd inpitten / von hertzen gyer / Daß er vnns / mit Sannd Peter Christo versuoen : seinem brueder
. Andreas war an s chreuetz punden / Also hangendt / zwen tag pliben : An dem / Christum / im hoechstn gwolch .
Er prediget vor allem volckh . Vnns / gleich derselbig gotzdiener Vonn sunden / vnnd schanden bekher : Den hoechstn
gottes heyligen durch sein gepet / woell zue pringen . Daßselb / vnns gottvatter verleich Vnnd sein Sun / im gantz
ewengleich / Auch der Troester der sunding weldt Durch den all gnad ist / on vergellt . Zw der andern Vesper Hymnus .
Eya carissimi laudes . Ier allerliebsten / saget grosses lobe Dem ewing herren got / im hymlreiche / Woelicher rechtlich
regiert alle welde . Woelicher sein zwelff iunger doch berueemet Vnd auß der wellt aynikhlich hat erwoellet das in / als
maystern alle welt het glaubet Vnndter den / Andreas war fur genomen vnd mit den andern / seer bestaet im glauben
: der vmb Cristus lieb an den creutz thet sterben Woelicher lebendig zwen tag war ghangen / vnd dz wort gottes / den
Referenzkorpus Frühneuhochdeutsch 1.0.1 (https://linguistics.rub.de/ref/) 12
F056: Hymnarius durch das gantze Jar verteutscht Modernisierter Lesetext
volkh thet verkundeen wolt darunb von creuetz on den tod nit kumen . Nun dich Andrea Myrmidoner eeren dartzue dye
Achayer / die seer warn irren Fuer einen vattern khennen vnd nach uolgen Sey grosse glori dem vattern vil hoechsten
Mitseinem Sune / der zu allen zeyten Thuet mit des Troesters maechtickhayt regyeren . Von Sannd Niclas . Hymnus
. Eya nos socij fide . O yer brueeder in got / erfuolt mit glauben : Sannd Nicolaus fest / soll wyer / mit feyren loben
/ auch muondlich / got von gantzen hertzen . Des himls thron / khuonig in heuot gestorbnen / Hat auf geloeset von
iamerlichen panden : Vnd mit im gfieret zu den ewing freiden . Des begrebnuß / fleuosset mit eim heilig oele : das
alle khrankhayt haylet / die mag seine : dem auch die poesen geist nit widerstande . Groß lob vnd dankh / sey got den
vattern vnd sun auch den heylig geyst ewikhliche eer sey nun . So in ainiger dreyhait herschet imerzu . Von Vnnser
Frawen Empfaenckhnus . Gaude virgo gloriosa . Frey dich / O er
F056-003,09 liche Junckhfraw / Nymb war / dein empfaenckhnus khlar : Jn der gantzen weldt / gar tugent
F056-004,01 lich / vnnd troestlich / scheinet dar / Jst vnns achtpar worden / vnnd heylig durch dein groß tugent
tzwar . Des ewigen khuonigs gschoepf / vnnd mueter pist / vnnd tochter sein : Auch vnser furpitterin / auff diser erd dw
Junckhfraw rein : Mach vns / den genaedig / den dw iunkh
F056-004,02 freylich geborst alain . Freyen sich / heylige muoeter / deiner gpurd / all Junckhfrawen Vnnd got
eeren / der geschikht hat das dw solst werdn empfangen : Bitt auch fuer dye allen / das sy nit / in yern suenden sterben .
Gotvattern ewigs lob / seinem Sun / sey grosse eer peraytt : Vnnd dem heyling Geyst / der gwircht hat vnns menschen /
dye saelikhayt : der an anfang / vnnd an endt / regieret in der ewikhayt . Amen . Von S : Thoman dem Apostl Hymnus .
O Thoma Christi perlustra : O Thoma / der wunden Christi ein beschawer : Durch die heyligen / fron wunden bitten
wier seer : dz ab gewaschen werden / aller weldt suonden : Auch wier durch dein hilff / vnd fuorbit got erkhennen .
Haylwertig mach / erlediger / dein creatur : So bezaychnet ist / mit des glaubens liecht so pur : Laß auch / mit des
teuefls arglist nit verfuoeren : Von derwegen / den scharpfen tod hast erlitten . Laß dier layd sein / das gefangen seind
dein diener : Mach sy ledig / von den suonden / vnd auch sicher . Dye / so mit deim rosen
F056-004,03 farben pluet erledigt wardn : Dye laß froelich zw den ewigen freyden farn . Von den vnschuldigen
Khindlein Hymnus . Saluete flores Martyrum . Seyt gruest yer plue der marter werd / Dye yer fuor got / auff diser
erd Verloren habt eur leben guet / Alß ein rosen / von des veinds wuet . Waß hilfft Herodem das laster ? So yer lon
empfacht / vnnd groß eer ? Der martrer khron auff euch harret das yer hinfur ewig lebet . Der gotloß wueetrich hoeret
maer Wye der groest khunig khoemen waer : Darumb schreyt er gar grimmikhlich / Zuochtinger dein schwert gurt vmb
dich . Erwuorg all khinder / khlayn vnnd groß / Khain mueter vngefraget laß / Mit listen haymlich pring herfuor Waß
maendlichs ist daß schaff ich dyer . Darumb ersticht der Zuochtinger Mit grimmigem schwert vill khinder : dye neuo
gepornen khoerperlein Ersuecht er / mit yern seelaelein . O wye ein greuolichs an schawen : Er khund an inen khaum
finden Ain stat / dye an naeme das schwert / So khlain warn die khinder auff erdt . Waß nutz gab dier das groß laster ?
das pluetuergiessen der khinder : Christus alain dich hat geyrrt der doch von dier nit toedtet wirt . Groß glori sey der
dreyhayt fron Lob / zucht / vnd eer / in s hymls thron / Der seinen martrern gibt dye kron Mit dem ewigen lebm zw lon
. Von Sand Agnes . Hymnus . Ledat tristitia . All traurikhayt / fliech weyt von vnsern hertzen / Jn vnsre gmueete /
grosse freyd thue ein geen Vmb disen tag / der heyligen Junckhfrawen . Dye Junkhfraw / war der raynikhayt ein schreine
/ Woelche von yr den teuefl al
F056-004,04 tzeit tribe / Vnnd hiellt dem hoechsten Herren / yer geluobde . Alß der Magnet / das eysen an sich
ziehet / Soelcher weyß Agnes / den herren begreiffet durch des khrafft / sy auch alle peen ver
F056-004,05 achtet . All schatz vnd reichtumb / hat sy uberwun
F056-004,06 den / Woelche auch vleischlich begir thet verschmaehen / Vnnd alle teuoflisch arg
F056-004,07 list von ir wennden . Der Junkhfrawen / nach grossem leiden wirt pracht Ein khron von dem herren
/ auß ewikhayt gmacht / Vmb das / sy den teuofl mit seim rat veracht . Sey lob dem vngebornen hoechsten vatter Vnnd
seim gebornen / dem weysen nun imer Vnd ewikhlichen / mit dem hey
F056-004,08 ling Troester . Amen . Von S : Jngenuino vnd Albuino Hymn : Salutis reddunt gaudia . Vnsers
hayls freyden / khument heer / Jn diser zeytt / mitt glori seer : Welch / dye verloffen zeyt dar pringt / des iars / so
nun vergangen sindt . Dye dasigen ritter vill werdt Haben dye wuetrich gantz verseert : Nach ritterlicher tadt / iers
lauff / Hat sy got / heut genumen auff . Erfrey sich / hymelischer thron / Gemert mit disen rittern fron : Dartzue /
dye gantz christenhayt gmein Frey sich / vndter den vaettern z sein . Welch / vnns mit vnraynhayt / vmbgebm wider
pringen zw kheuschem lebm : Auch vnns / mit sunden gar vnrayn / durch yer fuorbet mit got veraynn . Vnns / dye
mit suond behauffet sein / Auß disem elend / fuoeret ein Zw vnsers vaterands freyden durch euor furbet / yer Byschofen
. Weyter / durch eur beet / werd vns gebm / Ein tugentliches / heyligs / lebm : Dartzue im lesten / strengen gricht
Ewiger lon / vnd gottes gsicht . Groß glori sey dem vattern nun dartzue seim ayngebornen Sun : Mitsambt des Troesters
maechtikhayt Von vns menschen / mit froelichkhayt . Von vnser Frauen Haymsuechung . Hym : Jn Maria / vite via .
In der iunkhfrau Maria khamb Vnnser weg / loeben / vnnd trost lang Christus : der vnns thet erloesen / Dartzue alle
schuld ab lassen . Maria uber s puorge gieng Gar eylend / als sy got empfieng : Haymsuecht / vnnd bstoerkht Helysabet
/ Vnnd yr altzeyt mit leiden thet . Elizabeth gegrueesset war / Auch mit ierm sun erzuondet gar : Manch / vnerhoerte
haymlikhayt Wuorcht got da / vnd groß heylikhayt . Nun schwanger wirt dye vnfruchtper Nach vngwonter zeit ein mueter
: Empfangen war der iunge Sun Der sich erfreyt des herren nun . Der groß dient / der Jung sich freyet / Welichen Maria
Referenzkorpus Frühneuhochdeutsch 1.0.1 (https://linguistics.rub.de/ref/) 13
F056: Hymnarius durch das gantze Jar verteutscht Modernisierter Lesetext
troestet : Also dye haym gsuechten / beraytt Warn zw weys sagn / vnd dankhperkhait . Den Tauffer / vnnd der welde
lon Maria hat vnns zayget an : Der / der weldt sund auff hebenden Mit dem finger thet an zaigen . Vnns suonder / bring
auff diser erd Maria / zw dem khunig werd / Daß sich erfrey dye gantze wellt Woelch er mit seiner gnad behoellt . Groß
glori sey dem vattern nun / Dartzue seim ayngebornen Sun Mitsambt des Troesters guetikhayt / Von vnns menschen /
in ewikhayt . Von Sand Anna . Hymnus . Aue vite vitis . Des lebens reb / sey gruest Aendl Christi gottes / Anna / sich
an gnaedig Daß wier dich lobm wierdig . Nymb auff vnser pitten Woelchs wier zw dier senden : Des wier dich ermanen
/ Thue vnns von got pringen . Loeß vnns / in des tods stund / Vnd mach vnns Christum khund Heylige Sand Annen /
Thue vnns gnad erwerben . Des lebms weg thue zaygen Auß Maria gporenn : Welche Christum traget / Vnnd vor langst
het gsauget . D iunckhfraw des lebms porten Hat vnns das liecht tragen : Anne sing wier mit freyd / Welche / iag vnnser
leyd . Bitt daß vnns werd geben Durch Christum das leben : Daß wier durch dich khemen Zw alln gottes freuenden .
Dem hoechsten Vattern lob / Sun / vnnd heyling Geyst drob Jn dem hyml sey khundt / Ewig / zw aller stundt . Amen .
Von Sannd Cassian . Hymnus . Sepe fidem quatiens . Manichesmall / war der glaub mit staetem aechten vervolget Jm
volkh des herren : vnnd christenlicher ziere . Alß vor zeytten hat veruolget dye heyligen gottes Der wuoetrich aechtung /
verfolgt wirt Cassianus . Zogen wirt auß der mit / seiner schar : der mayster seiner iunger : Drumb das er veracht : dye
goetter an zw betten . Von dem Zuochtiger / ward er dan gefragt : waß er fuor ein khunst Khuennet : das er waer so
wiederspaeniges gmueets . Antwurt er sprechend / der khnabenschar vndterweyß ich sonderlich : Das sy ver
F056-004,09 standen : lesen / vnd schreyben khuonnen . Fueret Jn hin schreyt er / gefangen : vnd gebet in hin
Den seinen Jungern : das sy nur yeren mayster Altzeyt verspotten / vnnd martern / vnnd yere hende : Jn seim pluet
waschen : vnd vom lebn zum tod pringen . Jch will / das er sich den iungern sein zw einem spot geb Der strenge mayster :
welch er bezwungen hat seer . Glori sey dier Vatter : vnd dir Sun / vnd dir heyliger Troester : Der Cassianum khroenest
mit der marter groß . Amen . Von Sand Niclaß ein ander Hymnus . plaudat letitia lux hodierna . Mit wunn erfrey sich
der heutige tage / Der hyml ueberall / vnnd erd / frolockhe Vnnd sing mit gothaebing lob / wirdig freyde . An woelchem
tag der pischoff Nicolaus Zu got dem herren vnser gepet mit sauß / vnd durch sein hilff all messetat fueret auß Er hat sein
schaeflein gottes wort gespeyset Jn zeitlichem leben vleissig mit taylet mit festem glaubm / darin er war bestaettet Des
hymels ritterschafft / vnd gottes herren thuet er behalten / vnd alß uebl wenden / vnd vns / vmb s leben / gottes gnad
erpitten Du Nicolae / mit gar maechting khroefften vnd vleissing dienen / thue vns all bewaren tag vnd nacht : vnd den
ewing got versuenen . Sey grosse glori dem vattern vill hoechsten mit seinem Sune / der zw allen zeiten Thuet mit des
Troesters maechtikhayt regieren . Amen . Von alln Aposteln . Hymnus . Erultet celum laudibus . Von lob / der hyml
sich erfrey : Dye erd / frolokhen thue mit gschray Der Aposteln lob / also groß / Syng wier / vnd feyrn on vndterloß
. Der weldt / ier richter grecht / vnd werd Vnd ware liecht / auff aller erd : Wier bitten euch / auß hertzens grundt
Erhoert die khlag / vnd macht vns gsundt . Dye ier d himl / mit aim wort spoert : Sein schloß auf loest / vns gnaedig
hoert : Von suenden vnns enthschliesset all : Als euch gschaffen ist / uoberall . Der gwallt / sich undterwirft vnd gpiet
All khrankhayt / hayll auch vnsre gmuoet Macht vns gsundt / khrankh in den syten : Gebt vnns wider / den tugenden .
Wan der richter / khunftig wiert schein Christus zum iuengisten gricht sein : Macht vns / den ewing freiden gnoß vnd
gwaertig z sein / on vndterloß . Groß glori sey dem vattern nun Dartzue seim aingebornen Sun / Mitsambt des Troesters
maechtikhait : Von vns / menschen mit froelikhait . Zw der Mettn Hymnus . Eterna christi munera . Dye gab Christi
vill ewigen : Dye eer / der heyling Apostlen : Zimbliches lob / auch gepuorlich Sing wier / von hertzen gar froelich .
Der gantzen gmayn / yer fuorsten werd : Jm streyt / sighaftig hoelden geert : des hymelischen throns / ritter Auch diser
erd / ware liechter . Der heyling glaubm / fest gantz vnd gar : Vnuoberwindtlich d hofnung war / Der glaubigen / vnnd
gottes huld / Vnsre veindt uberwind vnnd duld . Jn den ist vaetterlich glori : Jn den der wiln / des geystes frey : Jn den
/ erfreyt sich gottes Sun : der hyml / wiert erfuolt / mit wun . Erloeser herr / wier pitten dich : daß du / der schar gar
gsoellikhlich Fueerest / dye pittenden diener : Zw ewiger zeit / vnnd imer . Zw den Laudes . Hymnus . Ortu phebi iam
proximo . Zum nahetern auf
F056-004,10 gang der Sunn / Sing wier dem herren lob / mit wun : Den Apostln / nach billikhaytt / Sagen
wier lob / vnnd wierdikhayt . Daß wier muogen / mit grosser eer Werden der dasing nachuolger : Verschmaehend
dye zergaenkhlichen : Vnnd trachten / nach dem ewigen . Christus / der richter khunfftikhlich Wiert allen geben
aygentlich : Vnns / das nit groß straff oder peen / Sonder der lon thue nach khumen . Der allerguetigist Vatter : dartzue
sein Sun ayngeborner Vnnd der heylig Geyst / ewikhlich Verleich vnns das / gar gnaedikhlich . Von vill Martrern .
Hymnus . Sanctorum meritis . Der heyling erwoelung vill manche grosse freyd / Sing wier / yer brueeder all / auch yern
großmaechtung streyt : Wen daß gmuoet wachset seer / zw lobm mit grossem schall Der uober
F056-004,11 winder gschlaecht fur all . Die sind s / so dise weldt haltund geschichen hat : Wen dieselb vnfructpar
/ vnnd durr ersehen that Das sy die habm ver
F056-004,12 schmachecht / nach den in war so gach / Christ khuonig / den nach gnaden gschach . Dye vmb
deinen willn tobhayt / vnd auch greylikhayt / Verachtet haben / schleg / vnnd der wuoetrich poshayt : Der auch erwaychet
ist / so iren leib mit khrall / Zerissen hat / doch uoberall . Sy warn geschlagen seer / mit schwerten als die schaff : Khain
widerred erhall / khayn khlag / noch raches straff : Son
F056-004,13 der mit stillem hertz / dz gmuoet so gothaebig Blib altzeit still / vnnd geduldig . Welche stimb
/ welche zung / khlaerlich aus sprechen khan : Waß du den Martrern dein fuer gnad hast phratten lon : Wen / mit
Referenzkorpus Frühneuhochdeutsch 1.0.1 (https://linguistics.rub.de/ref/) 14
F056: Hymnarius durch das gantze Jar verteutscht Modernisierter Lesetext
rotfluossing pluet / alß mit khronen ge
F056-004,14 leich : Werden sy kroenet scheinbarleich . Dich aynige gothayt / vnnd hoechste / rueff wier an : aß
d vnser suond ab nembst / ziechst allen schadn hindan : Gebst dei
F056-004,15 nen dienern den fryd / vnd glori / so reich : O guoetiger herr / gnaedikhleich . Zw der Mettn .
Hymnus . Eterna Cristi mune : Dye gab Christi / vill ewigen Vnnd der martrer sig / heyligen : Zymbliches lob / auch
gebuorlich / Sing wier / gar hertzlichen froelich . Nach syg der weldt / erschroeckhlichen : Verachtung / khoerpers / layd
vnd peen : Mit yeres heyling todes gwin Zum ewing leben khumend s hin . Sy warn verurtaylt zw dem feur : Verzerret
von den wilden thyer : Dye handt / mit khraelen ruest sich woll / der wuoetrichen / die waren toll . Ploß hieng ier leib /
zerrissen gar : Yer heyligs pluet / vergossen war : doch / pstaendig plibm / vmb s ewig lebm Vmb das sy ieres / hetten
gebm . Erloeser / herr / wier pitten dich : Daß dw / der schar / gar gsollikhlich Fuoerest / dye pittenden diener : Zw
ewiger zeit / vnnd imer . Amen . Zw der andern Vesper . Hymnus . Rex gloriose marty : Der martrer khuenig / lobesan
Eyn khron / so dich veryehen thon : All / so verlaugnen / weltlich war Fuerest zw deinen freyden dar . Erhoer vnns O
gnaediger Herr Auch guoetikhlichen / vnns gewer : Wier singen gar heylige that / Vergib vnns / vnser myssetat . Dw
sygest / in den martrern dein / Vber siechst den Beychtigern rayn : Vber wind herr / all vnnser schuld / Vnnd verleich
genaedig / dein huld . Der allerguoetigist Vatter / dartzue sein Sun / ayngeborner / Vnnd der heylig Geyst / ewikhlich
Verleych vnns das / gar gnaedikhlich . Von aynem Martrer . Hymnus . Deus tuorum militun Herre got / deiner ritter
fron Gluokh / lon / der dw pist vnd ier khron / Vnns / dye wyer singen yeren lauff / Von suonden / thue all pinden
auff . Der hat all freyd / auff dyser erd / Auch liebraytzund schmaychlung / vnwerd Verachtet / auch als zergaenkhlich
: drumb / khamb er zw dem ewing reich . Durch alle pen / er loff stoerkhlich / Vnnd lyd dye / auch gar tapfferlich :
Von deinen wegn / sein pluet vergaß / Ewiger freyd / ward er genoß . Vmb des willen gar dyemueetig Wyer pitten dich /
herren guoetig / Jn dem tryumpf / des ritters dein Vergib dye schuld / dein dienerlein Lob / glori / tugnt / vnnd grosse
eer Sey mit seynem Sun / gotVatter : dem heyligen Geyst / auch darmit / Von vnns menschen / mit staeter pitt . Zw
der ander Vesper . Hymnus Martyr dei qui vni Der heylig / der dem aynigen des Vatters Sun / thet nach uolgen : Der
uobersiget all sein veindt / Jn hymeln / ward er gottes freind . Erpetn / durch all deine gab / All vnser missetat / loesch
ab : Vertreib / der sunden toedlikhayt / Vnnd des lebens / verdrossenhayt . Auf gloest sind nun / deins lebens pandt
/ Auch deins heyling leybs / vngenandt : Empfindt vnns gott / der almaechtig / Von der weldt panden / vnnd loedig
. Groß glori sey dem Vattern nun / dartzue / seim ayngebornen Sun Mitsambt des Troesters maechtikhayt / Von vnns
ewig / mit froelikhayt . Von Beychtingern . Hymnus . Jste confessor domini . Der dasig heylig beychtiger / des herren /
Des grossen fest / daß volkh durch d welt thuet feyren / Den heuotigen tag / war erwoelt zu faren / Jn khlaren himel Der
da war gueetig / weß / dyemuoetig / gschaemig / Kheusch / vnd gar rwesamb / in alln dingen maessig / Dyeweyl / der
hye auff erd gruenet vill heylig / Jn seinen glidern . Zw des begrebnus / gott embsige zaychen Wuorckhet / an glidern /
mancher khran
F056-004,16 khen menschen So mit mengerlay khran
F056-004,17 khayt sind beladen / die all genesen . Darumb sey lob / zier / hayl / vnnd grosse tugend dem / so da
sitzet / in s hymels thron / scheinend / Vnnd uber alle dise welt ist herschend Jmer vnnd ewig . Zw der Mettn Hymnus
. Hic est verus Christicola . Der ist ein warer gotzdiener / Vnnd der Aposteln beysitzer : Des hochzeytlichen tag alain
/ Wier heuot feyren in der gemayn . Wer ist der heylig / also werd ? der froelichen / von diser erd Auff steigt / zu
n hymlischen herren / Jn freyd / da ewig zu pleyben ? Lob / glori / tugnt / vnnd grosse eer / Sey mit seinem Sun /
gotVatter / Dem heyligen Geyst / auch darmit / Von vnns menschen / mit stater pitt . Zw der ander Vesper Hymnus .
Jesu redemptor omnium . Iesu / aller erlediger / Ewige khron / deiner diener / An dem tag / guoetiger vnns hoer / Vnnd
vnser khlag / mit hilff gewer . Jn deinem namb / der heylig man / Vnnd Beychtiger / lebet vast schon / des heyling tag
/ Jaerlich beget / daß verglubt volkh / mit seim gepet . Der gpuorlichen all weltlich freyd Verachtet / dye zergaenkhlich
seind : Mit den englen / in s hymels thron / Froelich vmb guets / empfaecht sein lon . Groß glori / sey dem Vattern
nun Dartzue seim ayngebornen Sun / Mitsambt des Troesters maechtikhayt : Von vnns menschen mit froelikhayt . Von
Junckfrawen Hymnus . Jesu corona Virginum . Ein khron / Jesu der iunkhfrauen Den / dye mueter hat empfangen / Dye
dich alain Junckhfreylich gpor / Nymb vnser pitt auff / vnnd erhoer . Der dw waydest / in raynikhayt / Vmbgebm mit
aller aller Junkhfrawnhayt / Groß zier thuest deinen sponsen an / Vnnd gibst in aln verdienten lon . Jn gantzer gmayn
wier pitten dich Mer vnsern hertzen gnaedikhlich / Das wier nit wissen waß vnrayn Sey / sunder dich khennen alayn .
Groß glori / sey dem Vattern nun / Dartzue seim ayngebornen Sun / Mitsambt des Troesters machtikhayt / Von vnns
menschen / mit froelikhayt . Zw den Laudes Hymnus . Virginis proles opiferqz . Der iunkhfraw Sun vnnd pschaffer
seiner mueter Den / dye iunch
F056-004,18 frawe trueg auch / d iunckhfraw gebar : Jeren iunckhfreylichen tryumpf / singen wier / Nimb auff
vnsern dienst . Dye dasig iunkhfrau / tzwifeltig ist heylig / daß sy thuet zaemen yer vleysch noch vn
F056-004,19 willig / Dartzue dye welde zaemet / noch gar wuetig / Jn yerem leybe . Erlicher gwaldt / sey vnserm
herren Christo / Sey auch in hymeln ewig eer / vnd hayl do dem / so da sytzet in dem hoechsten throno / Zw allen zeyten
. Von ayner yeden Erwoelten Hymnus . Vana iudicasti gaudia . Dw hast geacht zergaenkhlich / alle freyden Dyser weldt
eytl / suoessi
F056-005,01 khayt des leben / Denkhend des herren / thetst das als verlassen . Bitt vmb dein trew / vnnd dier
Referenzkorpus Frühneuhochdeutsch 1.0.1 (https://linguistics.rub.de/ref/) 15
F056: Hymnarius durch das gantze Jar verteutscht Modernisierter Lesetext
vergluobte diener : Erwirb huld / vnnd gnad / vor dem strengen richter : Daß er vnns / in dem letzten gricht nit iaemer .
Bitt vmb dein diener / so sich zw dir naygen : Ven vor dem guoeting got / vmb yr schuld schwaygen : Daß er vnns in
dem stren
F056-005,02 gen gricht / woll heylgen . Jn der Khyrchweych . Hymnus . Vrbs beata hyerusalem . Dye heylig stat
Jerusalem / gnent des fryds ein an schawen / Dye gepaut wyrt in den hymeln / auß den le
F056-005,03 bending stavnen / Vnd gepauet( als ein praut mit yrem spons) got dem herren . Sy ist khumen neuo
von hyml / mit eim hoch
F056-005,04 zeyt pracht / Vnd berayt / als ein gezyerte spons dem herren mit yr macht : All yer gassen / vnnd
gemeuere / auß dem raynen gold sind gmacht . Dye thuer / glantzen von dem gstaine / mit gar offnen zuegaengen / Vnd
durch khraft grosser verdienen / wirt da mancher ein glassen : Vnnd ein yeder / der vmb got
F056-005,05 tes namen / hye leydt an tasten . Mit vill stoessen vnd vil dringen / mit not / die polierten stain
Werden gschikht / an yere ort / vnnd gsetzt / durch s maysters handt alayn / Auch gemacht wern / da zw bleiben in dem
heilig pau gantz rayn . Der recht grundtstain vnd das fundament / ist Christus vnser herr / Der mit zam
F056-005,06 fueegung der wenden / in Jn payden haf
F056-005,07 tet seer / Den die glaubhaftig seel an gnomen : in dem pleybt glaubend her . Die gantz heylig / vnd
auch lieb dem herren / vnd erwoellte stat Jst voll mit lobsang / vnd hellen iubiliern / frue vnd auch spat : Do man den
dreyaynigen Got lautter
F056-005,08 lichen gnaedig hatt . Jn dem templ / hoechster got / gebeten hoch khumb schnellikhlich / Vnnd auß
deiner guetikhayt / hoer vns herr so genaedikhlich / Auch dein gnadenreychen segen / ueber vns geuß emsikhlich . Hye
verdienen all yer khlag / vnd pitt / von got zu erlangen / Vnd erlangte zu pesitzen mit sein lieben heyligen / Auch das pa
F056-005,09 radeyß ein zu geen gsetzt in ewige freiden . Christe mit deim Vattern / eer sey dier / mitsambt dem
heyling Geyst / Lob / vnnd glori / ewigs singen / mit dankhsag / seyst du gepreyst : Vberwin
F056-005,10 dung grosse tugendt von vnns ewig glo
F056-005,11 bet seyst . Amen . Von der heyling Dryualtigkhayt Hym : O lux beata trinitas . O liecht / saelge
Dryualtigkhayt / Vnnd fuertreffliche Aynigkhayt : Dye feuoren Sunn / yetz von vns weycht / Gib vnns dein liecht das
vnns erleycht . Zw morgens soll wyer loben dich / Am abent / auch preysen froelich / Vnser andacht dich loben soll dw
pist ewiger zyere voll . Glori / vnnd eer dem Vattern sey dem Sun / auch ewigs lob darbey / Dem heyling Geyst / auch
des geleich / das gschech imer vnnd ewigkhleych . Zw der Complet Hymnus . Te lucis ante terminum . Vor dises tages
zill vnd end / dich / aller pschaffer / an langend Das dw mit gwonter guetigkhayt Seyst zw der huet altzeyt berayt . All
trawmen weychen weyt hindan vnnd aller naechten / fechten an : Vnnsern veind / thue vleyssig ab khern : das vnsre
leib nit vnrayn wern . Verleich Vatter almaechtiger durch Jesum vnsern behalter / der mit dier ewig ist gepreyst / Vnd
regiert mit dem heyling Geyst . Zw der Mettn Hymnus . Nocte surgentes . Zw nachts auf steund soll wier all erwachen :
Jmer in psalmen spehen vnd gedenkhen : Mit allen vnserm muegn dem herren singen : Gar suoeß gesange . Alß eim
gothaebing khuenig / miteynander Singen / das wier mit seinen heyling fuerter Muegn d hyml eyn geen / vnd fuee
F056-005,12 ren vill vester / Ein heyligs leben . Verleych vns das / dye heylig vnd werd / got
F056-005,13 hayt / Der Vatter / vnd Sun / der hey
F056-006,01 lig Geyst / auch bhrayt / der yetz erschallet mit seiner guoetikhayt Jn aller welde . Zw den Laudes .
Hymnus . Ecce jam noctis . Nembt war / dye vinsterneß der nacht / wiert schwecher / Dye morgen
F056-006,02 roet des tags / prinnend scheint schoener : Mit allem muogen pitt wier / alle die
F056-006,03 ner / Den almaechting Got . Das sich got uber vns arm thue erbarmen / Vertreyb all khranckhayt
/ verleych hayl / vnnd gnaden : Auch schenkh vns / auß guetikhayt seines Vattern / Daß hymelreyche . Verleich vnns
das / dye heylig vnnd werd gothayt / Der Vatter / vnd Sun / der heylig Geyst auch bhrayt / der yetz erschalle mit seiner
guoetikhayt Jn aller welde . Zw der Preim . Hymnus . Jam lucis orto sydere . So nun auff gangen ist der tag / Bit
wyer got dyenmuoetig mit khlag / Daß er vnns in des tags werchen Vor suonden bhueet / vnnd vor schanden . Dye
zungen zaemb vnnd hubschlich lendt / das nit des khrieges grawß vns schendt : das gsicht / verhuoett vnd fein verdekh
/ das nit eytlkkayt schoepf hinwekh . Des hertzens khaym sind altzeit rayn / Verworffen sey / tobhayt gemayn / des
vleisch hochfart zerkhnuschet seer : das essen vnnd trankh / maessiger . Dan / alß der tag / nun vrlab nymbt / Vnnd
dye nacht s gluokh herwider pringt : Geraynigt / durch dye maessikhayt / dem sing wyer lob in ewikhayt . Groß glori
sey dem Vattern nun : dartzue seim ayngebornen Sun / Mitsambt des Troesters maechtikhayt / Von vnns menschen mit
froelikhayt . Zw der Tertz . Hymnus . Nunc sancte nobis spiritus . Kumb vns her / O heyliger geyst Vatter / vnnd Sun /
ayn got gepreyst : Leyd gnaedikhlich / dich ein gyessen Vnnserm synn / vnnd vnsermn hertzen . Der mund / zung / synn
/ khrafft / vnd gmuet / Dyer altzeit lob / veryehen thuet / Vnser lieb / sey gantz feuorprinig : Dye naechsten / solch feur
/ mach hytzig . Verleich Vatter Almaechtiger / durch Jesum / vnsern behalter / der mit dyer / ewig ist gepreyst / Vnnd
regiert mit dem heyling Geyst . Zw der Sext . Hymnus . Rector potens verax deus . Gwoeltiger herscher / warer got /
Der dw / vermischt all ding auß not Mit liechtem schein den morgen auff Richtest mit hitz des tages lauff . Erloesch dye
flam / grosses khriegen / Nymb wekh / dye hitz vill schoedlichen / Verleich vnns gsunthayt / vnsers leib / Auch warn frid
des hertz nit vertreib . Verleych Vatter Almaechtiger durch Jhesum / vnsern behalter / Der mit dier ewig ist gepreyst /
Vnnd regiert / mit dem heyling Geyst . Zw der Non . Hymnus . Rerum deus tenar . Aller ding / got ein feuechte khraft
Referenzkorpus Frühneuhochdeutsch 1.0.1 (https://linguistics.rub.de/ref/) 16
F056: Hymnarius durch das gantze Jar verteutscht Modernisierter Lesetext
Vnbeweglich / in dier verhafft : Der dw / tagsliecht / beschleust so weyt Mit ymer nach khoemender zeyt . Den khlaren
abmt verleich vns got / das vnser lebm / nit vall zw spot / Sunder / des heyling todes lon Khumb vnns mitsambt ewiger
khron . Verleych Vatter Almaechtiger durch Jhesum / vnsern behalter / Der mit dier ewig ist gepreyst / Vnnd regiert mit
dem heyling Geyst . Am Sambstag Zw der Vesper . Hymnus . Deus creator omnium . Got / pschaffer / aller diser erd /
Des hymels thron / regierer werd : Khlaydund den tag / mit schoenem liecht / die nacht vmb s schlafs willn dz geschiecht
. Dye muoeden glider / daß dye rwe Brauchlich / zwr arbayt schikhen thue : Vnnd bladne hertzen ringer mach / Auch
aengstlich khlag / von sich entschlach . Dankhsag / nach yetz verschinem tag : dich pitten in der nacht auf schlag / daß
dw den schulding / helfest schier Auß grosser not / vnnd fuoerst zw dier . Dich loben soln / des hertzens grundt / dye
khlar stymb singen / alle stundt : Dye kheuesch lieb / sol dich lieben seer / daß gmuoet ab betten / maessiger . Vnnd
wan den tag / beschlossen hat das vinster gwuolkh mit yerer nacht : So wyß der glawbm khayn vinsterneß / Sunder d
nacht schein dem glaubing suoeß . Daß gmueet / verschlaffen herr nit laß / dye sund / altzeyt iern schlaff verfaß : Dye
kheuoschen / der glaub erkhuelend / den dunst des schlafs / sey vermischend . All schluepfrikhayt sey auß zogen / des
hertzens schrein thue dich trawmen / Daß vns der neydig veindt nit schrekh durch sein list auß dem schlaff nit wekh
. Verleich Vatter Almaechtiger durch Jhesum vnsern behalter / Der mit dyer ewig ist gepreyst / Vnd regiert mit dem
heiling Geyst . Zw der Complet . Hymnus . Jesu redemptor seculi . Iesu / erloeser diser erd : des hoechsten Vatters wort
vill werd / das liecht / des liechts / vnsichbaren : dw huoeter / thue vnns bewaren . Dw schoepfer / got / aller menschen
/ Vnnd abtayler der zeit so schoen / dye mueeden leib von arbayt dikh Mit der naechtlichen rwe erkhuokh . Wyer pitten
dich gar dyenmuoetig / Von dem poesen veindt vnns ledig / das er vnns / nit verfueeren khuonn dye khauft seind mit
eim teueren gwin . Dyeweill wier pleibm / auff diser weldt Jn schwaerem leib als lang s dier gfoeldt / Vnser schlaff im
lebm / also gschech das vnser gmuoet / nichts ubersech . Groß glori sey dem Vattern nun dartzue seim ayngebornen Sun
/ Mitsambt / des Troesters gueetikhayt Von vnns menschen / mit froelikhayt . Zw der Mettn Am Suntag . Hymnus .
Primo dierum omnium . Am tag / so aller erstlichist Dye weldt / vor lang gepauen ist : Oder an dem / der Herr ersteet
Mit todes syg / vnns lediget . Mit ferr / vertribner faulikhayt Standen wier auff / behend vnd bhrayt : Vnd z nachts /
suech wier den guoetigen / Alß der Prophet / thuet an zaygen . Daß er vnser gebet erhoer / Vnnd mit seiner gerechten
gwer : Vnns raynig / von den suenden all / Setz vnns / in sein hymlischen sall . Das ye / so dye heyligist zeyt / Dises tags
singen all mit freyd : Jn den vill ruesamen stunden / Thue mit deiner gnad begaben . Yetz / vaetterliche lauterkhayt /
Wier bitten dich reich / vnnd berayt / Treyb wekh von vnns / all poeß begier / All schaendtlich werch vnd sundig wuoer
. Daß nit greuolich sey / noch schluepfrig Vnser gmuet oder vnraynig : Vmbdas / wier in der hoellen theuor Nit prennet
werden / von dem feuor . Vmb das / beschaffer / bitten wier / Das dw / vnser schuld / kherest fur : Des ewing lebens /
nutzperkhayt / Von dier / sey vnns ewing / beraytt . Von den wier durch s vleysch frembdlig warn die wier / kheuosch /
lang gelebet habm : Vnnd drumb / froelichen dich pitten . Verleich / Vatter almaechtiger durch Jhesum / vnsern behalter
/ Der mit dier ewig / ist gepreyst / Vnnd regiert / mit dem heyling Geyst . Zw den Laudes . Hymnus . Eterne rerum
conditor . Ewiger pschaffer aller ding / der dw tag / vnnd nacht / layttest ring / Vnnd gibst / all zeit auß maechtikhayt
: damit ringerst verdrossenhayt . Der außrueffer des tages / schreyt Gar munter / in naechtlicher zeyt : das naechtlich
liecht / den graysigen / dye nacht / von der nacht / ist suondren . Durch den der morgenstern erwoekcht / Vom nebl
Polus wirt endtekht : durch den / all yrthumb / khlain vnd groß den weg / zw schaden / meydet paß . Durch den /
der schifman / sich bestoerkht / das moer / der prukh wirt senfter gmoerkht : durch den / singend der velß gemayn
/ Mit grossem layd / sein suond / thet wayn . Nun stand wier auff / all ritterlich / der han wekht vnns gar tugentlich
/ dye schlaeffrigen / er straffet seer / Christi verlaugner / noch vill mer . Wan der singt / khumbt die hoffnung heer :
den khrankhen / das hayll / khumbt wider : der rauber / birgt sein schwert hinweg : den suondern mit glaub widerleg
. Jhesu / sich an / dye strauchenden : Vnd straff vnns mit deim an schawen : So dw / die gfalnen an schaun / thust /
Wern durch yer wayn / yer suond gepuest . Dw liecht / erschein vnserm verstand : Ven vnsers gmuets schlaff / richt
zuhand / Vnser stimb / dich zum ersten sing : Vnsern mund / loeß wier dir auff ring . Groß glori sey dem Vattern nun :
dartzue seim ayngebornen Sun / Mitsambt des Troesters maechtikhait / Von vnns menschen / mit froelikhayt . Zw der
Vesper . Hymnus . Lucis creator optime . Des liechts allerpöster pschaffer / Der dw / des tages schein / pringst her :
Der erst pschafnen weldt / durch neuoen Schein / maches tu den vrsprungen . Der dw / den morgen zue setzest Zw dem
abent / vnd ayn tag nennest : dye vinsternuß / schleicht haymlich dar : Hoer vnser gpet mit zaehern khlar . Daß nit das
gmuoet / beschwert mit sund Sey außlendig / des lebens gschwind / So es nichts ewigs / gdenkhen thuet : Sich selbs
vor sunden nit behuoet . Der hymeln / hoechsten got / erman : das er nit auf heb / lebmding lon : Vermeyd wir / alle
missetat : Vnd raynigen / all poese not . Groß glori sey dem Vattern nun dartzue seim ayngebornen Sun Mitsambt des
Troesters maechtikhayt : Von vnns menschen / mit froelikhayt . Am Montag Zu der Metten Hymnus . Somno refec-
tis artubus . Durch den schlaff / sein die glider gstoerckt : Darumb / vom poeth / wier stond auff / greckht : Vnns / singen
Referenzkorpus Frühneuhochdeutsch 1.0.1 (https://linguistics.rub.de/ref/) 17