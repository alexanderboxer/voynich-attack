F138: Augsburger Passionsspiel Modernisierter Lesetext
+H
corpus: ReF.MLU
language-area: ostschwäbisch
language-region: westoberdeutsch
language-type: oberdeutsch
genre: V
medium: Handschrift
time: 15,2
reference: Hs.: Blatt (r/v), Kolumne (a/b), Zeile
corpus-sigle: F138, III-Bd-V1,H
text: Augsburger Passionsspiel
text-author: -
text-type: UN (Unterhaltende Literatur, geistl. Spiel)
assignment_quality: -
hoffmann_wetter_nr: -
library: BSB München
library-shelfmark: cgm 4370
date: letztes Viertel 15. Jh.
place: -
text-place: Augsburg (unklar)
printer: -
edition: Hartmann, August (Hg.): Das Oberammergauer Passionsspiel in seiner ältesten Gestalt. Leipzig 1880.
size: -
language: fnhd
literature: -
notes-transcription: - Doppelpunkte über a, u, o, y u.a. sind schräggestellt - in Edition dargestellt als e über Vokal; -
gelegentlich o über Vokal vor allem u - so auch in der Edition dargestellt; - Vokal* (vor allem bei a) - Zeichen wird in der
Edition als u über Vokal umgesetzt, dargestellt in der Hs. eher als Häkchen oder Bogen; - Abkürzung \{}&1 - Nasalstrich
über h in ih\{}&1s für ihe$us - kürzt e$u; - Abkürzung \{}&2 - wie oben Nasalstrich über h in ih\{}&2u für ihe$u -
kürzt e$; - Abkürzung \{}&3 - Kürzung -en bei vorhergenden d, sichtbar durch den Haken, den das d in der Oberlänge
hat - wurd\{}&3 = wurden; - Abkürzung \{}&4 - Kürzung -espo-, markiert durch einen Nasalstrich - in r\{}&4ndet
für respondet; - Abkürzung \{}&5 - Kürzung -ra, markiert durch einen wellenförmigen Strich über vorhergehenden
Buchstaben - in $up\{}&5 für $upra; - Abkürzung \{}&6 Z-ähnliches Zeichen - kürzt keinen Buchstaben oder
Buchstabenfolge - steht für Z-ähnliches Zeichen meist am Zeilenbeginn - Funktion bisher nicht klar; - Satzzeichen:
Punkt in Hs als Punkt dargestellt, kommaähnliches Zeichen in Handschrift als Virgel dargestellt (Vorschlag J.W. 17.5.13)
- findet sich anscheinend nur auf Blatt 1, später Virgel; - es finden sich in der Hs regelmäßig Satzschlusspunkte; Fehlt in
Edition:; F138-044r,22 - F138-044r,27 fehlt in der Edition, offenbar überlesen, keine sichtbare Dopplung zu erkennen;
F138-048v,12 - F138-048v,15 wie oben; - Blattgestaltung:; - 26-27 Zeilen pro Seite (selten mehr, Kontext abhängig);
- Regelmäßig finden sich Zwischenüberschriften in einer anderen Farbe(vermutlich rot) und stark im fließenden Text
eingerückt, die die Edition nicht in die Verszählung einbezieht; - ist in den Zwischenüberschriften ein Name vorhanden,
so ist dieser größer und hervorgehoben in der Farbe (wobei ich nicht sagen kann, welche das ist da die Abbildung
schwarz-weiß ist); - im Text Paarreime, wobei die zweite Zeile etwas eingerückt zur ersten steht und in der Regel mit
einem Pkt. abschließt
abbr_ddd: AugPass
extent: FnhdC: -; compl: komplett
extent-size: FnhdC: -; compl: -
@H
F138-001r,01 Achilleus ain iud ich haiß wie wir s an giengen ich nit waiß . Es ist ain groß geschray i land
er ist nun yberall bekant . Er hat auch lazarum erwöckt damit hat er das volck erschröckt . Sy halten in on allen spott für
den waren lebendigen gott . Das kan vns nymmer guottes bringen in söll wir auß dem land tringen . Ald im haimlich
nemen s leben disen rat will ich euch geben . Jacob Iud spricht im rat . Vnd will dan niemant thon darzuo vnd vns da
schaffen vor im ruo / So mag ich warlich nit erlan ich müß ain mord an im began . Haimlich wa ich in erwysch wan er
zerbrach mir meinen tisch . Do ich im tempel wächsel saß als mir von euch erlaubet was Da sprach er auß seins vatters
hawß so hetten wir gemachet drauß / Ain hülin vnd ain morderloch ir iuden ir wissen s alle noch / Das er vns da die
morder hieß vnd vns all auß dem tempel stieß . Er ist selber ain böser wicht wie lang man im das ybersicht . Cayphas /
spricht in dem Rat . Ir habt geratten vnd auch noch ewer kainer aber trift das recht loch / Ich waiß nit was ir alle sagt ir
sind sogar an im verzagt / Habend ir dann nie gelesen ald sind ir nie so weis gewesen / Das wager ist / ain mentsch der
Referenzkorpus Frühneuhochdeutsch 1.0.1 (https://linguistics.rub.de/ref/) 1
F138: Augsburger Passionsspiel Modernisierter Lesetext
sterb dan das das volck als sampt verderb . Amon Iud spricht im Rant . Merckt ir herren was ich euch sag doch nit am
hochzeitlichen tag . Damit kain auflof da bescheh vom gmainen volck in ainer gech . Vnd hulffen im dann von hinnen
trawen laßt vns bas besynnen . Vnd die sach weislich greiffen an damit vns bleib der selbig man . Nach der iuden rat /
gat ihesus mit seinen iungern gen Bethania / al
F138-001r,02 so redend zuo den iungern . Saluator spricht . Ir iunger ich will euch wissen lan wie es sich kurtzlich
muoß ergan . Des mentschen kind / der sun marie der die gothait nie verlie . Gar bald wirt geben in den todt vnd leiden
grosse bittren not . Darnach dan an dem dritten tag fürwar fürwar ich euch das sag . So wirt er von dem tod erstan
euch vor zuo galilea gan . Ain claine zeit secht ir mich nicht darnach gar kurtzlich wider gschicht . Das ir mich secht
vor euch leben vntötlichait wirt mir gegeben . Vnd alsdann on leyden wesen so ich vom tod bin genesen . Vnd denn
zuo dem vatter kommen dz wirt euch bringen grossen frummen . {6} Für mich wirt euch der tröster geben der ist mir
gantz gleich vnd eben . Darnach beschicht / das der / der euch mye wänet / das er gott ain dienst thüe . Ich hät euch
noch vil zuo sagen das ir mügt yetz nit alles tragen . In dem so gat ih{1}s mit seinen iungern in das haws symonis leprosi
. So empfacht Symon ihesum sprechend . Vil lieber herr vnd maister mein du solt mir gotwilkommen sein . Vnd auch
die andern all mit dir äßt die collation mit mir . Saluator spricht zuo Symon Symon ich dir des dancken thuo in deinem
haws will ich haben ruo . Als ih{1}s was in Simoins haws sprach zuo dem herren ihesu . Maria magdalena . Ich maria
magdalena stand hie vor dir diemütig da . Das ich dir herr vnd maister mein . hewt disen tag will dienstlich sein . Mit
meinen zähen zwagen dein füß darmit erzaigen mein liebe süß . Die ich zuo dir im hertzen trag so vast vnd groß als ichs
vermag . Magdalena tricknet ihesu die füß mit irem har vnd spricht . Dein füß ich trücknen mit meim har mein lieber
herr des nem auch war Da sellt sy ih{2}u zuo den füssen sprechend . Dein füß küß ich mit meinem mund des nem war
herr zuo diser stund . Das ich dann mit mein augen wain wiß herr was ich darmit main . Das ich der welte wollust han
zuo mangem mal gesehen an . Herr das solt u mir vergeben nach deinem willen will ich leben . Magdalena salbet das
haupt ihesu . Ich salb dir auch das haubte dein damit will ich dir machen schein . Das ich dich lieb hab gantz mit ernst
dann ich tät aller gernst . Was dir nun möcht ain eere sein du hertzen trost vnd fraide mein . Judas scarioth spricht zuo
den iungern also . Was bringt frumen sollich verlust das man ain ding verwüst vmsust Man solt die salb verkauffet han
darmit gott ainen dienst gethan . Noch vil tewrer mit gedinge dan vmb dreissig pfenninge . Vnd das gelt den armen
gegeben . das sy dest bas möchen leben . Da sprechen All iunger in der gemain . Ia herr / iudas red ist vns eben billich
hett mans den armen geben . Ihesus antwurt den Iungern . {6} Ir solt des nit vndultig sein sonder das nemen freüntlich
ein . Zuo meiner gedächtnushat syß than von dem leben so ich wird gan Zuo meinem grab das sy wöll kommen als ir
vormals habt vernommen . Sy hat daran gar recht gethan ir sond sy vngestraffet lan . Allweg mügt ir han die armen vnd
euch yber sy erbarmen Nitt alweg wert ir haben mich auf diser erd fürwar sag ich . Martha zuo ihesu . Herr allerliebster
maister mein sorgest du nit vm mich die dein . Schaff mit meiner schwester magdalenen das sy mir dir helffe dienen .
Ihesus zuo Martha . Martha martha sorgfältig bist vnd vil betrübt zuo diser frist . Maria hat ir außerwölt ain tail der
nymer von ir sölt . Iud Nathan gat mit dreyen andern iuden gen bethania lazarum zuo se
F138-001r,03 hen vnd spricht . Wolauft ir herren laßt vns sehen das wir fürwar mügen iehen . Ob lazarus erkücket
sey gangen mit mir zwen oder drey . Magdalena sitzt zuo den füssen des herren vnd spricht zuo im . Herr du erkennst
wol meinen sin in deinem dienst ich fleissig bin . Ich han auch kuntschaft offenbar iherusalem der iuden schar . Die
fleissend sich auf deinen tod zuo bringen dich in grosse not . Darvm soltu bey vns beleiben vnd dein zeit bey vns
vertreiben . So magst wol vor in genesen vnd vor dem tod sicher wesen . Saluator zuo maria magdalena Maria liebste
fraindin mein du solt dein bitten lassen sein . Die geschrift muoß ich erfüllen also nach meines vatters willen . Was die
propheten hand gesagt wan das ist an mir gar betagt . Das ich am creitz sey gestorben mit meinem tod hab ich erworben
. Dem mentschen frid vnd säligkait maria das sey dir gesait . Maria mater / zuo irem sun ihesu . O liebster sun vnd
herre mein sich an die trübte muotter dein Die ist iamer vm fangen laß das yber dich nit gangen . Sunst magst dem
mentschen helffen wol wan du bist aller weißhait vol . Gib dich nit in so grosse not allmechtiger vnd warer got . Vnd in
so iämerlichen schmertzen bitt ich auß mütterlichem hertzen . Saluator / antwurt marie . Hertzliebe muotter möcht es
sein ich gewerte dich der bette dein . Der mentsch ist gfallen ferr von mir rainiste magt das sag ich dir . Vnd mocht im
nit geholfen werden ich wurd dann mentsch auf der erden . Vnd wurd gayslet vnd gekrönt dardurch mit meim vatter
versönt . Darvm müß ich am creitz ersterben vnd im ewigs reich erwerben . Die mütter Maria zuo ihesu . Hertzlieber
sun vnd warer gott erwöll dir doch ain andern tot Der nit so lasterlichen sey vnd mach dich vor den iuden frey Wann es
wär gnuog für adams fal das du kemest herab zuo tal . Vnd namest die mentschait herr an dich mein lieber sun gewere
mich . Vnder den weilen / kerend die iuden von bethania wider in Cayphas haus in den rat vnd spricht iud Nathan .
{6} Ir herren ich will euch veriehen das wir lazarum hand hsehen . Zuo bethania in symonis haws was nun ferrer will
werden draws . Das sol wir bei zeit für kommen ald vnser glaub wirt vns genomen . Darauf spricht Cayphas / Ir herren
wir söllen darnach stellen wie wir den äffer mügen sellen . Ir secht was er sich hat erdacht das volck gantz vnd gar an
sich bracht . Das es im alles günstig ist das tuot er alles auß äffens list . Das er vns will vertreiben sein vnd lassen die
von rom dann ein . Die nemend vns dann leib vnd guot daryber denckt in ewerm muot . Antwurt Iud Rabbi . Tätten
wir darzuo es wär zeit sein lob ist worden also weit . Das wunder das er hat gethan an lazaro dem totten man . Das
bringt vns allen schaden vil als ich euch dann nun sagen wil . Man geit im als was er begert so seyen wir gar vast vnwert
. Lasarum söllen wir verthuon darmit mach wir vns frid vnd suon . Den äffer ihesum von nazareth den tötten wir auch
Referenzkorpus Frühneuhochdeutsch 1.0.1 (https://linguistics.rub.de/ref/) 2
F138: Augsburger Passionsspiel Modernisierter Lesetext
an der stet . Judas kompt gelauffen in der iuden rat in cayphas haws vnd spricht . Iudas . Was wölt ir iuden mir geben
das ich in euch mache eben . Vnd zaige die statt vnd das end vnd geb euch ih{1}m in die hend . Darauf antwurt Rabbi
. Dreissig pfenning hand wir in gwalt die sind von sylber guot vnd alt . Die haben wir lang zeit gespart darvm ioseph
verkauffet ward . Ir ainer geren gült allain der andren zehen pfenning gmain . Die wöllen wir dir bar geben das du in
vns machest eben . Antwurt Iudas . Das thuo ich von hertzen geren ihesum will ich euch bald weren . Darvm gebt mir
her geringe die alten guotten pfenninge . Rabbi zellet Iudas die pfenning . Iudas nem hin pfenning / ain / zwen / drey
schaw auf das diser kauf stät sey Nem mer da / vier / fünf / sechs / syben dasder mann werde vertreiben . Iudas sich auf
das wirt auch neün das mag wol ain gütter kauff sein . Zehen / aylf / zwölf an der zal dreyzehen vierzehen du hast die
wal . {6} finfzehen / sächzehen die sind yetz dein sybenzehen / achtzehen nem auch ein . Neünzehen / zwaintzg vnd
mie dich ser ainvnzwaintzig / zwenvnzwaintzig se mer Dreyvnzwaintzig vnd dise vier se hin iudas vnd thuo das schier .
Sybenvnzwaintzig / vnd ainer hab acht das es geschech bey der nacht Neünvnzwaintzg / vnd der sind dreissig nem hin
iudas vnd bis fleissig . Also has ich dirs gar geben das kostet ihesus sein leib vnd leben . Antwurt den iuden . Iudas .
Meinen fleiß sollend irsehen thuo ich in der warhait iehen . Vnd will gar schnell gan hin lauffen als ob ich hab mer zuo
kauffen . Ir habend mich bezalet schon des will ich euch geniessen lon . Proclamator spricht . Nun hörend zuo ir man
vnd frawen da mügend ir wol an schawen . Vnd auch mercken hie gar eben das groß vnd falschlich rat geben . Yber
das vnschuldig bluot dem man so gar vast vnrecht thuot . Das nie kain ybel hat gethan das lassend euch zuo hertzen
gan . Das vnser herr ihesus crist von seim iunger verkauffet ist . Wider alle gerechtigkait das laßt euch allen wesen laid .
Darvm wert ir nemen den lon im himelreich ewige kron . In den weilen gat Iudas gen Betha
F138-001r,04 nia zuo maria die fragt in sprech
F138-001r,05 end . Maria . Bis wilkomen lieber freünd mein ich manen dich auf die trewe dein . Was sind z
iherusalem die mär vnder den iuden vnd gleichsner . Hörst du nichts da von meinem kind das sag du mir mit worten lind
. Iudas zuo Maria . {6} Fraw nun vernem mich offenbar was ich dir sag das ist war . Das ich nie args hab vernommen
das deim kind möcht zuo schaden komen . Maria antwurt dem Iudas . Liebster iunger ob in allen ich hoff du tüest nach
mein gefallen . Darvm du liebster frainde mein laß dir mein sun befolhen sein . Vnd hab in stät in deiner huot wan du
waist wol der iuden muot . Das sy im tragen neid vnd haß darvm so fleiß dich dester bas . Vnd thuo an im als ich dir
traw auf dich ich all mein hoffnung baw . Iudas antwurt Marie . Ach fraw du tarfft mich nit bitten du waist doch wol
meinen sitten . Das mir mein maister ihesus christ allwegen wol befolhen ist . Ihesus Spricht zuo Iohani vnd Petro .
Petre / iohannes lieb iunger mein lassend euch das beuolhen sein . Berait vns das abend essen des haben wir vns hewt
vermessen . Petrus antwurt ihesu . Herr maister wa sols beschehen das solt u vns da veriehen . So wöllen wir gan das
machen gar mit wenig kurtzen sachen . Saluator zuo iohanni vnd petro vnd beuilcht inen / von Bethania gen iherusalem
zuo gan / das aubentessen zuo beraitten . Ir söllend hin in die statt gan die ir vor euch da sehend stan . Daselbs wirt
euch ain mentsch bekannt tragend ain kruog in seiner hand . Dem gangend nach in diser stund vnd thond demselben
hawßwirt kund Ich wöll mit den iungern mein das aubend essen bey im sein . So weißt er euch on allen won die statt
die ich erwöllet hon . Iohannes antwurt ihesu . Herr vnd maister das sol sein geschehen nach dem willen dein . Yetzund
gat der mit dem kruog vor den zwayen iungern / vnd so in petrus sicht / spricht er zuo Iohani . Petrus . Iohannes lieber
bruoder mein bedunckt dich nit das der metsch sein Von dem vns der herr ihesus sagt der das wasser in das haws tragt .
Vnd so sy in das haws komend / spricht zuo dem wirt / Iohanes . Lieber wirt dir sol sein bekannt . vnser maister hat vns
gesant . Her zuo dir das du rattest nun wa er sein nachtmal werde thuon . Antwurt der wirt Architriclinus . Ir herren
gand her in das haws was euch irret das tond hin auß . Wes begert der maister mein des will ich im gehorsam sein . Die
iunger kerend wider zuo ih{2}u gen bethania / vnd so sy auf halben weg komend / so stat ih{2}us auf vnd gat in engegen
/ vnd spricht zuo ih{2}u . Petrus . Herr es ist geschehen gang wir an wan vns der wirt dz haws wol gan . Maria bitt iren
sun / die osteren zuo bethania bey ir zuo sein / spricht zuo ihesu . Vnd die iunger ver
F138-001r,06 ziehend bis drey reim für gand . Maria . O du mein allerliebster sun alles trosts an stand ich nun
. So es nit anderst mag gesein den ye leyden die marter dein . Mit ainem iämerlichen tod o wee mir diser grossen not
. Das ich erlebt hab disen tag das mich kain bett gehelffen mag . Mein lieber sun vermerck mich bas wan du selbs hast
gebotten das . Mann soll vatter vnd muotter eren darvm so solt u mich geweren . Vß hie mit vns die oster speis das bitt
ich dich mit gantzem fleiß . Mit mir vnd den freünden dein dest ringer wirt das trawren mein . Zuo Maria . Saluator
Mein himlischer vatter hat mich geordnet also fleissigclich . Das ich volbring den wilen sein darvm hertzliebe muotter
mein . Auf gen iherusalem muoß ich gan doch will ich dich nit ainig lan . Bey den frainden solt u bleiben vnd dein zeit
mit in vertreiben . Deins laids will ich dich ergötzen vnd in meinem reich dich setzen . Auf ainen stuol ist dir berait da
wirst ain liecht der cristenhait . Damit gib ich dir den segen der himlisch vatter soll dein pflegen . zuo maria magdalena
Saluator . Magdalena liebe fraindin mein . laß dir mein muotter befolhen sein . Ihesus gat ein in das haws / darinn er
das osteramb will essen / vnd spricht . Saluator . Der frid sey da in disem haws vnd der segen kom nimmer draws . Der
wirt Architriclinus em
F138-001r,07 pfacht den herren sprechend . Herr maister bis mir wilkommen dein botschaft hab ich vernommen .
Vnd berait das mal mit witzen herr du wöllest nider sitzen . Symon petrus auch da her bey . iohannes an der seyten sey .
Sitz auch her du andre darbey her bartholome . Philipp vnd auch iacob der clain den grossen iacob ich auch main . Sitz
her mathee vnd symon mathias mitsampt thoman . Iudas setz dich auch hie her das die zal erfüllet wer . Ihesus spricht
Referenzkorpus Frühneuhochdeutsch 1.0.1 (https://linguistics.rub.de/ref/) 3
F138: Augsburger Passionsspiel Modernisierter Lesetext
ob dem tisch so er mit seinen iungern yßt . Ihesus . Mit gantzer begier hab ich gedacht das das also werd volbracht . Ee
das ich sterb vnd schaid von ew dort so will ich es haben new . Dan ich sag euch furwar / den wein wird ich fürbas nit
trincken sein . Bis das es alles wirt volbracht als es mein vatter hat bedacht . Nun merckt ir lieben iunger mein ob das
ain grosse lieb müg sein . Meinen leib will ich euch geben das ir ewigclich mügen leben Darzuo mein rosenfarbes bluot
das sol stercken ewern muot . Hie vnd ymmer ewigclich das solt ir glauben sicherlich . Saluator . Hie segnet er die hosti
/ vnd sagt gott seinem vatter von himel lob vnd danck / vnd gibt es den iungern allen sprechend . Nempt hin vnd nießt
den leichnam mein vnd laßt euch das ain dächtnus sein . Das ich in tod für euch werd geben damit ich euch bring ewigs
leben . Saluator / nempt den kölch sprech
F138-001r,08 end vnd gibt in des ersten iohanni . Darnach legt sich iohannes auf die schos des herren ruowend
bis diser nach gend reim schier auß ist . Das ist mein bluot des newen gesetzt damit sey ich von euch geletzt . Das
trinckend all vnd denckend mein das ir ewig bey mir mügt sein . Doch sag ich / ewer ainer ist der hat gen mir vil arger
list . In den tod will er mich geben darvm verlieren ewigs leben . Iohannes richt sich auf vnd spricht zuo ihesu . Sag
an mir lieber herre mein sol ich dich pringen in die pein Vnd sol dich geben heüt in not vil lieber wolt ich sterben tod .
Petrus spricht . Herr vnd maister nun sag mir an ob ich doch sey derselbig man . Iacobus der minder . Lieber herr mein
vnd maister guot wir haben all beschwärten muot . Laß vns in wissen lieber herr er wirt von vns vertriben ferr . Andreas
sagt . Sag lieber herr mein mainstu mich sol ich dan ycht verratten dich . Bartholomeus . Sag mir an lieber herre mein
ob ich sol dein verrätter sein . Thomas . Herre du solt mich wissen lan ob ich doch dasselb hab gethan . Symon . O
herr vnd maister sag vns das . der dir tragt sollich neid vnd haß . Vnd sollich boßhait an dir thuot das wir vns haben bas
in huot . Tatheus zuo petro . Petre frag an den herre mein ob ich sol der verräter sein . Phylippus . Herr vnd maister
merck mich eben ob ich dich bring vmb dein leben . Matheus . Herr mein ich will mit abe lan ich wiß dann wer es hab
gethan . Iacobus der minder . Herr ich bitt das du sagest drat wer der doch sey der dich verrat . Iohannes abermal . Sag
mir wer mag der bös man sein vil lieber herr vnd maister mein . Von dem du leiden wirst die not vnd der dich geben
will in tod . Saluator . antwurt . Deß hand mit mir in die schißel gat derselbig ist der mich verrat . Also verschaidt des
mentschenkind als die bücher geschriben sind . O we we vnd aber we geschicht demselben ymmer me . Dem mentschen
wär besser gwesen sein muotter wer sein nie genesen . Der das rain vnschuldig bluot verkaft hat vmb schnedes guot .
Iudas scarioth . Sag an maister mainst u mich soll ich nun yetz verratten dich . Saluator . Ich sag dir iudas zu der frist
du hast es gsagt als es ist . Saluator stat auf vnd gürtet sich mit ainem fürtuoch . So zeucht man den tisch von inen /
vnd die iunger bleibend sitzen / So bringt der wirt das beckin / so wäscht in der herr ire füß / sprechend . O ir vil lieben
iunger mein ich will euch heut allen diensthaft sein . So der saluator zum ersten zuo petro kumpt / im seine füß zuo
wäschen / spricht Petrus Ach nit vil lieber herre mein mir wäschen die füß sol nit sein . Noch ymmer geschehen zuo
kainer stund . das sey dir lieber herre kund . Saluator zuo petro . Lieber petre nun laß das sein wäsch ich dir nit die füsse
dein . So wirst u kainen tail bey mir haben / im hymel sag ich dir . Petrus spricht . Auf mein trewe herr ist das war so
zwach mir hend / füß / vnd auch har . Vnd alles das an mir nun sey das ich dir müge wonen bey . Saluator / spricht zuo
den iungern / so er sy gewäschen hat / sitzt wider
F138-001r,09 vm nider zuo in / vnd tuot das thuoch von im . Ich sag euch nun das ir sind rain aber nit allsampt
gemain . Wann ich waiß den gentzlich wol der mich heinacht verratten sol . Iudas gang hin vnd thuo das drat das du im
hertzen wardest zrat . Iudas stat auf vom tysch vnd kauft zuo der iuden rat / die vindt er versamelt / in cayphas haws vnd
spricht . Ir herren ich kum haiß iudas . ir wissend auch wol das ich was . Jhesus iunger vnd volgt im nach der euch thuot
grossen vngemach . Darvm bin ich gelassen her das ich euch in da mache gfer . Ir hand mir geben pfenning guot darvm
gib ich euch sein flaisch vnd bluot . Achilleus Iud spricht Lieber iudas du hast gar recht du wirst vns gar ain guotter
knecht . Sitz daher ain weillin nider vnd laß ruowen deine glider . Wir wöllen hie ain clain warten bis ihesus kompt in
den garten . Denn so wöllen wir in fahen vnd mit im her wider gahen . Dem bluotrichter ybergeben das er im nem leyb
und leben . Saluator spricht zuo den iungern sytzend / vnd prediget inen . Wissend ir was ich hab gethan des solt ir euch
auch nemen / an Maister vnd herr ir mir all sprächt daran thond ir gar wol vnd recht Ich bin ewer herr vil füsse hab euch
gewäschen ewr füsse . Darbey so sellend ir nun sehen das es vnder euch auch gschehen . Petre fürwar ich dir nun sag als
ich die warhait reden mag . Der teüfel hat im für gnummen er wöll euch all hinder kommen . Das ewer kainer bey mir
bstand darzuo sag ich dir auch zuo hand . Das ich für dich gebetten han das dein glaub nit sol vnder gan . Ainsmals so
du nun wirst bekert so festne auch die andern herd Die brüder die geergert weren so sy von der schwären marter heren .
Petrus antwurt ihesu . Lieber herr du solt glauben mir ob sy all wurden gschendt an dir So will ich doch an dir bestan
vnd auch bey dir mein leben lan . Saluator zuo petro . {6} fürwar fürwar ich sagen dir ee heinnacht der han kräet zwier .
So hast u mein mitt lauttem schal verlegnet zuo dem dritten mal . Petrus zuo ihesu . Herr vnd soll ich mit dir sterben
vnd in gefencknus verderben . So will ich dein nit verlaugen sonder allweg han vor augen Iohannes zuo ihesu . Wir
verzagen in kainer pein wir wöllen allzeit bey dir sein . Saluator zuo den iungern . So sey euch nun von mir erlabt tragend
hin alles das ir habt . Seckel / schuoch / röck / was ir begert gebt es hin vnd kauffend schwert Iacobus der merrer . Herr
da heben wir zwo starck wör vns zbschirmen vor der iuden hör . Saluator zuo den iungern . Es ist genuog wir söllen gan
da wir sind vnser wonung han . Bey dem dorf gettsemanin stand auf so gang wir all dahin . Yetz stat ihesus auf vnd gat
mit seinen iungern allen in das dorf getsemani bey dem ölberg / vnd stat daselbs still vnd spricht zuo inen . Saluator . Ir
allerliebste iunger mein lassend euch die weil nit lang sein . Petrus iohannes / iacob die drey söllen mir heinnacht wonen
Referenzkorpus Frühneuhochdeutsch 1.0.1 (https://linguistics.rub.de/ref/) 4
F138: Augsburger Passionsspiel Modernisierter Lesetext
bey . In meiner grossen angst vnd not wan der kumpt dort her one spott Der in den tod des mentschenkind verkauffet
hat den iuden blind . Wolauf mit mir in den garten daselbs wöllen wir sein warten . Da gat ihesus in den garten vnd
nempt mit im die drey iunger petrum Io
F138-001r,10 hannem vnd iacobum vnd laßt die andern acht iunger im dorf getse
F138-001r,11 mani / vnd spricht zuo den drey iungern eemal er gar an ölberg kumpt . Saluator . Nun hört ir
lieben brüder drey triebt ist mein sel / mir wonet bey . Schmertzlichs trawren bis in tod von schwärer sorg vnd grosser not
. Yetz so Saluator an den ölberg will gan / spricht er vor zuo den drey iungern . Vnd der maler streicht im an . Saluator .
Sitzend hie ain weil da nider bis das ich kome her wider . Vnd mein hymlischen vatter bitt das er vns sein gnad taile mit .
Yetz gat ihesus von in an den öl
F138-001r,12 berg / knieget vnd hebt die hend auf vnd bitt seinen himlischen vatter . Saluator . Vatter mein thuo
erhören mich in diser nott des bitt ich dich . Das du mir die forchte massest vnd mich der marter entlassest . Doch mein
ghorsam thuot iehen dir was du wild das beschech an mir . Doch mein ghorsam dir thuot iehen . was du wild an mir sol
bschehen . Darnach gat Saluator zuo seinen drey iungern vnd sindt sy schlaffend vnd spricht der herr zuo petro . Petre
bist u yetz entschlaffen wie woltest mit mir in den tod laffen So du nit wachen magst ain stund vnd ich dir hab groß
laid than kund . Bettend vnd wachend ain weil ir bayd das ir nit werdt verfürt mit laid Der gaist ist bhend der leib ist
träg wan er alzeit nun geren läg . Darnach gat ihesus zuo dem andern mal betten knieend / spricht Saluator . Herr vatter
allmechtiger gott hilf mir auß meiner grossen not . Vnd ringere mir mein clag ist das es anderst gesein mag . Darvm
das ich in sorgen stan doch soll dein will an mir ergan . Saluator gat abermal zuo den dreyen iungern vnd spricht zuo in
. Schlauft vnd ruoend zuo diser stund iamer vnd nott wirt euch noch kund . Saluator gat zum dritten mal an ölberg /
bit sein himlischen vatter . Vatter mein mag es nun gesein vber heb mich der marter vnd pein . Doch meinen willen gib
ich dir was du wild das geschech an mir . Der engel erscheint auf dem berg sprechend zuo ihesu . Angelus . Herre got
vnd auch schöpffer mein mich hat gesendt der vatter dein . Das du den kölch trinckst willigclich vnd das creütz tragst
gedultigclich . Das all welt durch dein marter groß des ewigen todes werde los . Saluator antwurt dem engel . Was mir
gebeüt der vatter mein des will ich im gehorsam sein . Iudas spricht zuo den fursten der iuden . Ir herren thond nit
lenger warten laßt vns gan hinauß in garten . Darinn ihesus gewonlich ist ir findt in yetz zuo diser frist . Darvm sond ir
nit abe lan wir wöllen in den garten gan . Ob er dan schon daruon kämen ir werdt mir drum das gelt nit nemen . Iudas
gat mit der schar auß dem Rat vnd nempt mit im nathan iud vnd die vier schergen anne vnd Cayphe vier schergen vnd
die andern iuden beleibend im Rat / vnd so er auf das halbtail kompt / so stat der Salua
F138-001r,13 tor auf vom ölberg vnd gat wider zuo den drey iungern sprechend : In dem so gat der iuden schar
gegen dem garten . Herend auf vnd schlaffend nit mer iudas der kompt dort gangen her . Der mich hat in den tod
verkauft stand auf ir wißt nit wös ir schlauft . Die zeit ist komen das ich sol leiden der sünder hend wend mich nit
meyden . Ich wird groß marter angelait als ich euchs vor oft han gesait . Iudas spricht zuo der schar der iuden eemalen er
mit in in garten kompt . Iudas Nun hört ir iuden all geleich sein gewalt ist also reich . Wir müssens weislich greiffen an
wan es sind ir zwen gleich man Ainer von seiner momen geborn vnd iacobus genennet worn . Zwar da will ich euch nit
laichen vnd euch geben ain beyzaichen . Den ich wird küssen an sein mund den fahend zuo derselben stund . Als iudas
mit der uden schar in garten kompt / begegnet in Ihesus sprechend . Ir iuden sagt wen fuochend ir das söllend ir nun
sagen mir . Antwurt im Nathan Iud . Wir suochen dazuo diser frist von nazareth den ihesum crist . Saluator antwurt
sprechend : Ich bin derselb den ir da suocht ich will leiden wös ir geruocht . Als ihesus das spricht / so vallend die iuden
all nider zuorugk / vnd Iudas mit in . Vnd als sy ain weil ligen so stand die iuden widervm auf / So spricht der heer .
Saluator wie vor . Ir iuden sagt wen suochend ir das solt ir yetz sagen mir . Antwurt Iud Nathan wie vor . Wir suochen
hie zuo diser frist von nazareth den ihesum crist . Saluator antwurt . Ich bin derselb den ir da suocht ich will leiden wes
ir geruocht . Darnach vallend die iuden aber all zuorugk nider / vnd ligend still bis der proclamator sein reim auß spricht
. Proclamator . Secht wie der iuden gesellschaft fraissam wäpner vnd ritterschaft . Ain claine stim der iuden schar hat
gschlagen vnd zerstrayet gar . Si ligend da im schaden nit doch pfligt der herr nit weichens sytt . Er will sich willig gen
in tod vns ledigen auß aller nott . Das nempt zuo hertzen ir cristen leüt vnd merckend was ferrer werd bedeüt . Iudas stat
auf vnder der schar der iuden / vnd bleibt mitten vnder der schar stan vnd spricht also . Wolauf ir herren schnäll vnd bald
. ey das auch sein der teüfel walt . Wölt ir an im also verzagen ich wen ir sölt euch wol behagen . Nun trett ain wenig bas
her zuo laßt vns schawen wie man im thuo . Saluator spricht zuo den iuden so sy widerum auf gestanden sind Sagend mir
wen suocht ir noch so will ich in euch zaigen doch . Da schreyen All iuden in der gemain . Ihesum genant von nazareth
suochen wir doch an diser stet . Antwurt in Saluator sprechend . Ich sag euchs derselbig ich bin lassent mir nun mein
iunger hin . Seid ir mich suocht vnd niemand mer vnd sind auch darvm komen her . So will ich leiden was ir wölt laßt
mir mein iunger vngequölt . Yetz lauft Iudas enmitten auß der schar der iuden / vnd kysset ihesum vnd spricht also .
Got grieß dich herr vnd maister mein den kuß des frids nem von mir ein . Wan ich von dir vernomen han das du wöllest
in den tod gan . Saluator / antwurt . {6} Freund warvm bist u komen her du hast gen mir ain falsch beger . Mit deinem
kuß den du mir geist hast du mich in den tod verweißt . Yetz fallend in die schergen der iuden an werffend im ain kettin
an sein hals vnd vahend in / vnd spricht Der dritt schörg Cayphe . Ihesus nun gib dich gefangen als ich stich dich mit
meiner stangen . Vnd gib dir ain so grimmen schlag das du wenst es sey dein iungster tag . Der vierd schörg Cayphe er
F138-001r,14 manet die iuden / das sy ihesum an greiffen / sprechend . Wol her ir iuden greift in an ihesum crist
Referenzkorpus Frühneuhochdeutsch 1.0.1 (https://linguistics.rub.de/ref/) 5
F138: Augsburger Passionsspiel Modernisierter Lesetext
disen falschen man . Mit hörten schlögen schlacht in vast das er hin zuo der erden tast . Darnach so zuckt Petrus sein
schwert / vnd schlecht Malcho das ge
F138-001r,15 recht or ab / vnd spricht im straich also . Herr söllen wir vns nit wören vnd mit dem schwert ernören
. So schreit Malchus ligend . Waffen ich bin hart geschlagen das will ich meinen herren clagen . Saluator zuo petro ..
Symon petre stöck ein dein schwert dan dein hilf ist mir vnwert . Wann alle die mit dem schwert vm gan mit dem schert
miessen sy vergan . Möcht ich doch mit meinem sytten gott vatter von hymel bitten Das er mir gäb zwelf engel schar die
möchten mich bewaren gar . Saluator zuo dn Iuden . Fierend mir da her difen man land mich im wider setzen an . Sein
or das im ward abgeschlagen das er das wiß von mir zuo sagen Malchus spricht . Nun hört ir herren alle das ich will euch
sagen one haß . Was mir ist von ihesu beschehen dasselb muoß ich euch veriehen . Nach dem vnd ich ward verlötzt hat
er mir mein or angesötzt . Yetzvnd fliehend die iunger all von ihesu / dan petrus beleibt nach uolgend der schar . So
ergreift Iud Lemlin Io
F138-001r,16 hannem bey dem mantel / vnd iohan
F138-001r,17 nes entrint im vnd laßt den mantel hinder im . Iud Lemlin spricht . Halt gesell du bleibst auch hie
hör zuo / ich will dir sagen wie . Dan du hast gar ybel gethan wilt hinder dir den mantel lan . Yetz fierend sy ihesum
hin auß dem garten / So spricht Saluator zuo den Iuden . Ir sind kommen mit ewer wör als zuo ainem schacher daher .
Mich zuo fahen mit schwert vnd spiessen vnd mich doch im tempel liessen . Sitzen / sgotzwort vnder weisen . ich sag
euch aber gar vil leysen . Das sollichs darvm ist gethan das die gschrift so muoß ergan . Als dann dauor die weissagen
geschriben hand bey iren tagen . Yetz fierend sy ihesum fur Annam vnd als sy für annam komend / so ist das feür berait
/ vnd stöllen sich etlich knecht darvm / vnd zuo petro spricht Der dritt schörg Anne . Annas wir bringen dir ihesum
der geduncket sich sein gar frum . In der sach gend eweren rat wan er ybels vil gethan hat . Der vierd schörg anne .
Ja herre annas thuond bald darzuo das wir vor im gewinnen ruo . Annas zuo den schörgen . Beit laßt mich selbs mit
im sprachen das will ich euch dan kundbar machen . Vnd als petrus mit andern bey dem fewr in annas haws stat / so
spricht die erst torwartin zuo petro . Die erst torwartin . Mich dunckt ich hab dich auch vor kannt vnd du seyest petter
genannt . Vnd des mentschen iunger gewesen den man nit will lassen gnesen . Petrus antwurt der torwärtlin vnd zaigt
auf die diener . Ich bin nit seiner iunger ainer als wenig als der niendert kainer . Als iherum us stuond vor anna / fragt
. in Annas also sprechend . Sag mir wa sind dein iunger komen von den hab ich vil vernommen . Vnd was hast u das
volck gelert das man dich hat sogar vnwerd . Saluator antwurt . Du tarfft mich darvm nit fragen die künnend es dir wol
sagen . Die das von mir haben gehert da ich offenlich im tempel lert . Der erst schörg anne schlecht ihesum sprechend .
Also antwurtst dem herren mein der gwalt hat ybers leben dein Darvm hab ich dich geschlagen solchs vnbild nit mocht
vertragen . Saluator zuo dem Schergen . Hab ich ybel gsagt / das bewär von mir so will ichs geren besseren dir . Kanst u
die zeugknus nit sagen warvm hast u mich dan geschlagen . Die weil tritt Die ander dienerin vnd spricht zuo petro . Bist
u auch nit ain iunger sein wie tarst u ymmer da sein . Petrus antwurt . Warlich fraw du tuost mir vnrecht ich ward nie
sein iunger noch knecht . Der ander schörg anne spricht zum Annas . Herr ir söllent vns wissen lan wie wir mit im vm
söllen gan . Annas antwurt im . Da fiert in hin zuo Cayphas der ist im feind vnd gar gehaß . Fürsten vnd iuden findt
ir da mer denn niendert anderswa . Yetzvnd nemen sy ihesum gebunden vnd fierend in die schorgen anne vnd die vier
schörgen cayphe / fur Cayphan . vnd als sy zum haws herauß gand / so stat petrus nach bey dem fewr / so er
F138-001r,18 sicht in malchus fraind vnd spricht zuo petro . Malchus fraind . Warlich du bist ir ainer auch ich
erkenn dich an deiner sprach . Das du von galilea bist ich sach dich im garten zuo der frist . Darinn ihesus gefangen ward
vnd schluogest mir mein fraind so hart . Petrus laugnet vnd spricht . Warlich mir geschech nymmer guot das man mir
deßhalben vnrecht tuot . Wan ich erkenn den mentschen nicht deß iunger ain man mich ersicht . Yetz krät der han /
vnd sicht ihesus petrun an . Vnd Petrus gat hin wainend vnd sprechend nachuolgenden reym / Dieweil fürt man Ih{1}m
für hin . O herre got was han ich gethan das ich nun dein verlagnet han Des will ich ymmer wainen clagen oder muost
mich der sünd ledig sagen . Als sy nun ih{1}m bringend für Caypham vnd in cayphas haws komend / spricht der Erst
scherg anne . Ewer schweher hat vns her gesandt so diser euch ist wol bekant . Den wir gefangen hand gebracht wie ir
im thüt des sind bedacht . Darauf spricht Cayphas zuo den Iuden / so bey im im Rat versamlet sind . Ir lieben herren all
gemain arm / reich / iung / alt / groß vnd clain . Wir sellen werden des zuo rat was diser mentsch verdienet hat . Das
man im nun dasselbig thie so komen wir auß diser mü . Darauf rat Achilleus Iud / vnd spricht zuo Cayphan . Vil wunder
groß hat er gethan vnd ist auch gar ain yppig man . Er trib vns auß mit schlegen groß vnd gab vns manchen herten stoß .
In dem tempel da wir sassen nider warf er die benck on massen . Er iagt vns von dem tempel auß vnd sprach es wer sein
bethaws . Der iuden Rabbi spricht darauf . Er gat auch mit dem teüfel vm wer da ist blind / lam oder krum . So bringt
ers mit dem teüffel zuo das im der siechtag nymmer thuo . Fiert auch mit im ain grosse macht auf nicht guots hat er das
erdacht . Zwölf starcker man die gand im nach die stätz süchend wider vns täglich rach . Vnd wend die Römer lassen ein
des söllen ir eingedenck sein . Der ander schörg anne . Er hat auch gesprochen mer das er wol sey in sollicher eer . Wan
er den tempel nider föll das er in wider machen wöll . In drey tagen als recht als ee trawen / wäger ist der tempel stee .
Dann das er in zerbrechen sol ir herren das bedenckend wol Cayphas spricht zuo ihesu . Wilt u dich nit versprechen sein
nun gilt es doch das leben dein . Wie schweigest du vnd sprichst wort hast u dann nit die red gehort Saluator schweigt
still . Der drit scherg anne zuo Cayphan . Er spricht auch er sey gottes sun vnd das han ich gehöret nun . Derselben mär
tüt in fragen so wirt er euch es selbs sagen . Cayphas stat auf vnd beschwört ihesum sprechend . Ich beschwör dich bey
Referenzkorpus Frühneuhochdeutsch 1.0.1 (https://linguistics.rub.de/ref/) 6
F138: Augsburger Passionsspiel Modernisierter Lesetext
gott der lebend ist das du vns sagest zuo der frist . Ob du doch seyest gottes kind als deine wort gehöret sind . Saluator
antwurt Cayphe . Ja du sprichst es vnd ich bin der fürwar wert ir in sehen komen her . Des mentschenkind als ich
euch sag zuo richten an dem iungsten tag . Vber lebend vnd yber todt dan komend ir in grosse not . Cayphas zerreißt
sein gwannd sprechend . Diser hat gelestret gott das da ist gar ain grosser spott . Er zeücht im selbs zuo gottes eer was
bedürffen wir zeugknus mer . Er hat mirs offenbar veriehen das habt ir all gehört vnd gsehen . Der erst scherg Cayphe
antwurt . Den tod hat er verdienet wol man schicke in dahin er sol . Leget er got das laster an man solt in langest getödt
han . Der ander scherg Cayphe . Ey pfuy du dich du schnöder man legest du got dise schmach an . Darnach nemen sy
ih{1}m vnd fierend in ain wenig von Caypha / vnd setzend in auf ain stuol vnd verbindent ihesu die augen mit ainem
leinin tuoch / vnd spricht Der vierd scherg an
F138-001r,19 ne zuo den andern schergen . Laßt im die augen verbinden ob wir ain weyssag an im vinden . Geben
wir im halsschlög vnd stöß vnd haben mit im ain groß gedös . Das in der ruom werd gerewen im söllen wir sein maul
erblewen . Vnd auch eintrencken seinen spott . den er dann hat than an gott . Den ersten schlag da gib ich dir nun
weissag vnd verkinde mir . Wer dir den andern hab gethan dich wöll wir für ain weissag han . Der vierd scherg Cayphe
. Bist ain prophet von himel herab so sag an wer dich geschlagen hab . Der drit scherg Cayphe . Bist u der iuden küng
ha ha so sag an wer dich schluoge da . Der ander scherg Cayphe . Bist u nun ain grosser weissag sag an wer gab dir
disen schlag . Der annder scherg Anne Hörst u / du solt vns weissagen wer der sey der dich hab gschlagen Der erst
scherg Cayphe . Sag wer dir den schlag hab gethan so wöll wir dich für ain weissag han Der ander scherg Anne Pfuy
dich der iuden küng vnd herr dein diener sind dir vil zuo ferr Darnach gat Cayphas zuo den schergen vnd spricht zuo
inen . Ir herren habend ymmer danck ewer leben das were lanck Das ir euch sein hand vnder wunden niempt hin den
trieger gebunden . Vnd haltend in eben in huot bis morgen fruo das dunck mich guot . So fieren wir in dann herfür
vnd bringen pylato für die thür . Daselbs sein tod wir yber sagen nit lenger werd wirs im vertragen . Saluator bleibt in
Cayphas haws gepunden / vnd die schörgen rauffend vnd schlagend in / so spricht Proclamator . Nun möcht ir frawen
vnd ir man lassend euch das zuo hertzen gan . Was der herr hat heüt erlitten vnd durch vnsern willen gstritten . Wie er
von Iuda seinem fraindt den er mit trewen hat gemaint . Verratten ward da in den tod die mit inm assen wein vnd brott
Sind nun all von im geflohen die iuden haben in gezogen . In der fencknus so iämerlich solt ir betrachten ynnigclich
Vnd euch dann des nemen schmertzen vnd ein schliessen ewernm hertzen . Die vneer vnd den grossen spott das der
allmechtig ewig gott . Der beschuoff himel vnd erdtrich ward hewt geschätzt den schachern gleich . Vnd mit in an das
creitz gehangen des solt ir han groß verlangen . Mit maria der vil rainen bitterlich clagen vnd wainen . Vnd darvm wirt
euch dan zuo lon im himelreich die ewig kron . In dem kompt Iohannes gen Be
F138-001r,20 thania / sprechend zuo maria der muot
F138-001r,21 ter ihesu . Maria liebste fraindin mein was thuost gedencken vnd hast im synn Was geit der gaist
dir zuo verstan . Maria antwurt . Sag bald wie stats vm meinen sun dein gsalt zaigt mir trawrigen schein Ich fürcht
des herren vnd sune mein vor allen dingen auf erden Eyl vnd laß mich innen werden was ist das geschray vnd die sag
Iohannes antwurt . O mein süssest fraw ich clag Die sach ist groß dein trübsal schwär ich sag dir laider cläglich mär Die
iuden hand in gefangen vnd Iudas ist vorher gegangen . Sy hand in gschlagen vnd gerauft vnd iudas hat in selbs verkauft .
Vnd in vm dreyssig pfenning geben ich fürcht es gang im an sein leben . Petrus hat sein verlaugnet zwar maria / sag ich
dir fürwar . Wir flohen all mit grossen schwär Maria antwurt Iohanni . O wee der iämerlichen mär . O wee groß iamer
vnd schmertzen den ich trag in meinem hertzen . O we we mir vnd iamer we ich hab kain trost vnd hoffnung me . O ich
triebste in allen weiben . Yetz stat Maria vnd Iohannes mit
F138-001r,22 ainander auf vnd gand gen Iherusalen vnd die andern Marien mit in . Vnd Iohannes antwurt Marie
sprechend . O maria hie wöll wir nit beleiben . Wir gand ob wir in lebend sehen dauon vns baiden trost möcht bschehen
. Von seiner gegenwirkigkait Maria spricht darauf . O meins grossen hertzenlaid . O we wem sol ich das clagen ich
hab arme muotter tragen . Mein trost vnd zuouersicht auf erden sol mir nun der genomen werden . Des muoß ich
schmertzlich trawrig sein Iohannes darauf . O maria liebe muottermein . Dein vnmässig schmertz dafür clain in aller
besten ich das main . Deins suns feind wurden nun frölich wan sy sähen vast clagen dich . Darvm thuo dichs iamers
massen Maria spricht darauf . O we möcht ich das ymmer lassen . Das ich mein lieben sun vnd herren solt sehen also
gemartret werden Mein hertz möcht es nit erleiden symeonis schwert wurds durch schneiden . Als er mir s sagt vor
langen iaren Iohannes darauf . O maria thü schon gebaren . vergiß nit deinr iunckfraylichen zicht dan es hilft doch
vnsern herren nicht . Vnd merret in auch nun sein pein wan er dich waißt bekümmert sein . Darvm thuo volg vnd brich
dir ab Maria spricht darauf . O du mein allerhöchste hab . Warvm hand sy dich mir genomen wahin bist heüt deiner
muotter kommen . Wa vind ich dich / wa soll ich keren mit dir so wölt ich streben geren . Wen sol ich herr nach dir
fragen kan mir hie das niemant sagen Wa ist den liebt mein seel vnd gmiet wer sagt mir das durch alle gütt . Solt ich in
in meinem leben sehen auf erd möcht mir nit bas beschehen . Yetz kompt Maria vnd Iohannes mit anndern frawen für
Cayphas haws vnd spricht Maria . O du mein hertzen lieber sun stast u da inn gebunden nun . O we wol leit es dir so
hört kain ybel ist ye von dir gehört O we groß hertzen laiden sol ich mich nun von dir schaiden . Empfangen wardest in
grosser eer da du von erst bist komen her . O we groß clagen ist mir not das man also dich ghandlet hot . Der mich
doch liesse zuo der thyr das mir ain amplick wurd von dir O we wie wölt ir euch vergahen an dem vnschuldigen vahen
. Vnd in also schmächlich handlen die gerechtigkait an im verwandlen . Magdalena spricht zuo Maria . O maria du
Referenzkorpus Frühneuhochdeutsch 1.0.1 (https://linguistics.rub.de/ref/) 7
F138: Augsburger Passionsspiel Modernisierter Lesetext
raine art ich bitt erschrick des nit zuo hart . Vnd nem dir ain geringen syn von dem das ich dir sagen bin . Mein herr
vnd maister vnd dein sun stat er ye dann gefangen nun . Das hat iudas zuo wegen bracht als es die iuden hand erdacht .
Darvm maria raine frucht kom herzuo mit frawen zucht . Ob wir doch mügen sehen nun wie es da stand vm deinen sun .
Maria cleophe spricht darauf . O lieber maister herre mein mochten doch wir dich sehen sein Noch ainmal nun vor diser
nacht wol hand sy so ain lautten gebracht . Was wir reden das hörst u nicht o lieber herr we dir beschicht . Wann du hast
solchs nit gewundt das man dir dein also bundt . So sprechen sy gar mangerlay vnd hand ob dir ain groß geschray . Du
möchtest vnder in verzagen dennocht hört man dich nit sagen . Ich waiß sy wurdens geren hören Das sy es nit möchten
lassen des geschrais wurd{3} sy sich massen . Lieber herr vnd maister weis ernstlich bitt ich mit gantzem fleis . Laß sy
nit also verderben sonder dein götlich huld erwerben . Yetz gat des Ratsknecht vnd sagt dem Annas Inn Rat in Cayphas
haws zuo komen vnd spricht der Ratsknecht . Nun hört her Byschof Annas drat kompt zuo meinen herren in den rat .
Wol auf mit mir der tag ist hie vnd lügt wie man dem gaugkler thuo . Das wir in bringen zuo dem end nun eylend bald
vnd sind behend . Das er geantwurt werd für gricht vnd mit im farend alls aim wicht . Als nun Annas in Cayphas haws
kumpt / so gand sy auf ain ort / so spricht Iud Salomon . Ir herren gar mit kurtzen sachen söllen wir mit im end machen
. Vnd all stellen nach seinem leben den rat will ich euch yetz geben . Annas spricht darauf . Ir herren guot ich rat gar wol
wie das er nymmer leben sol . Lassen wir in lenger hin alle diß welt gelaubt an in . Villeicht kämen die Römer ins land
so erhieb sich erst vnser schand Vnd hieben auf auch vnser statt die gemaind vnd den gantzen rat . Cayphas spricht zuo
seinen schörg{3} Nun fürt in hin zuo pylato der sitzt also nahend do . So gat mein schweher vnd ich nach hin vnd sagen
im da vnsern syn . Doch wöll wir nit gan ins rathaws rüffend im nun zuo vns herauß . Das wir die ostren rain behalten
als die weisen vnd die alten . Ihesus stat noch gebunden in Cay
F138-001r,23 phas haws / vnd so iudas merckt das sy den herren pylato antwurten wend so kompt er in denriuden
rat geloffen . Die weil beleibt das volck vnd ih{2}us bis etlich reim für gand / spricht Iudas . Ich hab gesündt vnd ybel
getan das ich so boßlich verkauft han . Das rain vnschuldig bluot on thatt o we ich waiß mein gar kain ratt . Rabbi
antwurt Iude . Lieber gesell der schad sey dein diser mentsch muoß leiden pein . Yetz wirft Iudas die pfenning von im
in der iuden rat vnd spricht . Nempt hin das gelt ich will sein nicht ey ich bin ain rechter böswicht . Das ich das mord
gestifftet han ich will yetz von euch hin dan gan . Vnd mich erwirgen an aim sail also ist mir mein leben fail . Ich mag
doch nit behalten sein tewfel nem hin die sele mein . Der tewfel kompt gelauffen sprechend . Iudas ich han dein wol
gedacht vnd dir ain guotten strick gebracht . Daran solt u dich erhencken so will ich dich in der helle sencken . Rabbi .
iudeorum . Ir herren rattend alle zuo was man mit disem gelt nun thuo . Das gelt ist also komen her behalten in grosser
vner . Ir sond das wissen zuo diser frist das dises gelt vnwirdig ist . Das es sol in dem stock da sein da man leget das
opfer ein . Vnd was man an den tempel geit da auch des gotzhaws schatz inn leit . Salomon . Judeus r{4}ndet vt sup{5}
ponitur circa paragraphum . Dz gelt ist also c Darauf spricht Annas . Nit sol wir vns des gelts verwegen sonder an etwas
nutzlichs legen . Cayphas sagt darzuo . Trawen so rat ich das eben man sols vm ain acker geben . Darein man die totten
begrab der man dan sunst nit kuntschaft hab . Das sind außlender vnd bilgerin die soll man allsampt graben drin . Rabbi
Iudeorum spricht . Trawen das gefelt vns allen wol wan man das kurtzlich thon sol . So waiß ich ainen hafner guot dem
bring ichs gelt in stiller huot . Nach disem acker ist mir gach der ghaissen ist acheldemach . Yetzund nemen sy ihesum
vnd fürend in für pylatum / Cayphas Annas vnd all iuden im Rat clain vnd groß gand mit in . Vnd Maria am lesten volgt
hernach mit andern iren frain
F138-001r,24 den . So spricht Der erst schörg Cayphe zuo pylato im herauß rieffend . Pylate / gand ain weil
herfür zuo meinen herren für die thür . Yetz gat Pylatus herab für sein thur . So spricht Cayphas zuo pylato . Pylate acht
vnd mach ain end den hat ain gantzer Rat erkent . Das er an dem creütz sol sterben sunst müßten wir all verderben .
Pylatus fragt sprechend . Was hat der mentsch ybels gethan das solt ir mich hie wissen lan . Das ir iuden gemainlich all
her komend mit so grossem schall . So mag ich rechtlich vrtail geben die ir im lögt auf leib vnd leben . Annas antwurt
Pylato . Hät der mentsch nit ybels gethan wir wären in nit gfallen an . Noch hätten in empfolhen dir weder vnser knächt
noch wir . Darvm tödt in vnd frag vns nit wan er ist ain rechter wicht . Pylatus zuo den iuden . Nemend in hin thond
im den tod nach ewers gesatzts laut vnd bot Wan ich bin nunain haidnisch man der darzuo vast wenig kan . Cayphas zuo
pylato . Es zimpt fürwar vns iuden nicht als dan vnser gesatzt spricht . Das wir yemand mügen tötten pylate hilf vns auß
nötten . Vnd richt selbs vber disen mann dan er hat ybels gnuog gethan . Wir söllen niemant tötten sein darvm nem
wir dich richter gmein . Pylatus fragt vnd spricht . Was ist doch die groß ybel that die diser mentsch verschuldet hat .
Rabbi antwurt pylato . Das jüdisch gschlecht will er zerstören als wir oft haben müssen hören . Er trögt auch dem kayser
haß den er hat verbotten das . Dem kayser niemand zeißbar sein den zeins er selbs wolt nemen ein . Vnd spricht auch
noch mer darbey das er der iuden künig sey . Yetz fiert Pylatus den herren ihesum in das haws / sitzt auf sein stuol /
vnd ih{1}s stat gebunden vor im / den fragt Pylatus . Bist u ain künig der judischait als sy haben von dir gesait . Ihesus
antwurt pylato . Du sprichts vnd sagst es vnd ist war dan ich bin ye ain künig zwar . Yetz stat pylatus wider auf vnd gat
herfür zuo den iuden vnd sagt . Pylato . Ich waiß nit was ir den mentschen zeicht das ir in haissend bös vnd leicht . Wan
ich vind an im gar kain ding das ich in mit recht zum tod bring . Rabbi der iuden . Er hat die leüt ser betrogen vnd inen
vor lang gelogen . Mit seiner yber falschen ler von Galilea vntz bisher . Pylatus zuo den iuden . Ist er von galilea auß
dem land so ist er herodi wol bekant . Nun fürend in zuo im dahin vnd sagend im den meinen sin . Was man mit im sol
beginnen das werdend ir an im wol innen . Centurio ritter vest vnd guot für in dar vnd halt in in huot . Cayphas spricht
Referenzkorpus Frühneuhochdeutsch 1.0.1 (https://linguistics.rub.de/ref/) 8
F138: Augsburger Passionsspiel Modernisierter Lesetext
zuo pylato vnd an
F138-001r,25 nas stat darbey so er sein reymen spricht . Pylate mörck mich vnd mein schweher eben was wir dir
in den aid geben . Du wild in schicken yetz von dir dasselb lassen geschehen wir . Doch sag wir dir bey vnsern trewen
last du in es wirt dich gerewen . Dann du hast vns wol vernommen töt in laß in nit hin kommen . Ald wir wends dem
kayser clagen nit mer wellen wir dir yetz sagen . Vnd wöllen widervm haim gan gedenck vnd laß in nit daruon . Pylatus
antwurt sprechend . Ir iuden die wort weren ersparet wol ich schick in selbs da hin er sol . Ist er von galilea als ir sprecht
so hat es guot Fuog vnd ist recht . Das ich in herodi schicken sey vnd im auch erbiette darbey . Die verclagung die ir
hand than herodem will ich s wissen lan . Was er handlet in dem ding den mentschen ich nit weitter dring . Yetz fürend
sy ihesum für herodem / vnd Maria volgt im nach / vnd sitzend Cay
F138-001r,26 phas vnd Annas widervm auf ire stül Centurio . Aber die schergen der für
F138-001r,27 sten volgend der schar nach . Pylatus hat vns zuo euch gsandt mit dem mentschen ihesus genant
. Der spricht das er ain künig sey vnd geboren von galile dabey . Vnd hat getan groß wunder vil der man im nit mer
gestatten wil . Sagt auch / hab er wider euch than das söllend ir im faren lan . Herodes antwurt centurionj . Ich bin fro
vnd sich in geren das er mich sein kunst thü leren . Ich han sein lange zeit begert wann er mangerlay gelert . Das hab
ich vil mal vernomen er ist mir auch gottwilkomen . Herodes spricht zum Saluator : Nun bis mir sagen guotter man was
du habest den iuden than . Das sy dir also hässig sein das es gat an das leben dein Ich will dich wol ledig machen all ir
ansprach miessen schwachen . Laß mich nun ain zaichen sehen als ich mangs von dir hör iehen . Ihesus schweigt still .
Der ander schörg Cayphe spricht zuo Herodj . Sehend / wie schmächlich er nun thuot ir tunckend in nit sein so guot .
Das er mit euch nun reden wöll er ist gar ain wunderlich gesöll . Herodes haißt im an legen ain weisses claid sprechend
. Zwar er ist wol ain witzig man legend im kurtzlich das claid an . Ich han gefraget yetz in vil das er mir nit antwurten
wil . Er fiegt zuo ainem narren wol ich waiß nit war zuo er sunst sol . Centurio mit deinen gesellen thuo in wider pylato
stellen . Sag im was er mit hab gethan das wöll ich im als faren lan . Nun fürend sy ih{1}m widervmb für pylato So
stat Maria vnder wegen sprechend . O we vil clagens ist mir not ich fürcht man thü im den tod . Sy handlend in wol
schmachlich / sam er sey aim morder gleich . O warer got von mir geboren hast u die mentschait auserkoren . Das du
woltest leiden den tod vnd mich bringen in schmertzlich not . Otrawtes kind du hertzen lieb yetz wirst u gleichet ainem
dieb . Wie ist dir nach dem tod so gauch das du leydest die grosse schmach . Der du wol los möchtest wesen o we wie
sol ich arme gnesen . Maria Salome zuo Maria Ach edle fraw vnd schwester mein laß dein vil grosses clagen sein . Wann
ich waiß das gar gentzlich wol dein sun ist aller weißhait vol . Das er sich gen in wol vertrait das man in noch gantz ledig
sait . Die fürsten sind so toret nicht das sy als glauben was man gicht . Man möcht es dan von im bewären mit lenger
solst u dich beschwären . Vnd nit mer lenger trawrig sein dein sun genißt noch wol der pein . Maria magdalena spricht .
O wirdige maria zart bekümmer dich des nit so hart . Vnd hab auch aller sorgen kain wan das volck allessampt gemain
. Erkennt dein sun ihesum crist das er des tods vnschuldig ist . Sein schmach die wirdet nemen endt ich waiß as es
der bofel wendt . Wann er ist falschlich dar geben man tödt in nit / man lat in leben . Als sy nun ih{1}m für pylatun
bringen spricht pylatus zuo Centurioni . Pylatus . Habt ir den mentschen wider bracht was hat sich mit im herodes dacht
Centurio antwurt pylato . Er hat nit gsagt wie man im thuo wir fieren in euch wider zuo . Darvm vernempt pyilate mich
künig herodes euch grüßt / sprich ich . Vnd erbeüt euch auch mer dabey das er ewer guotter fraind sey . Er gantzen gwalt
hat euch geben yber ihesus leib vnd leben . Yetz spricht Pylatus zuo den die ihesum fierend . {6} Fierend mir ihesum her
auf das haws ob ich im müg erforschen auß . Das er mir etwas veriehen wie die iuden an hand gesehen . Als nun ihesus
auf das Rathaws ge
F138-001v,01 fürt / Spricht widervm zuo im Py
F138-001v,02 latus . Bist u der ihesus crist genant ain künig yber das Iüdisch land . Saluator antwurt pylato .
Erkennst u das selber an mir oder hat man es gesagt dir . Pylatus widervm zuo ihesu . Bin ich dan auch ain Iüdisch man
das hat dein volck an dir gethan . Die bischof vnd auch die gemain die warffen mir dich gar herhain . War mit hast u nun
das verschuldt den grossen haß vnd vngedult . Saluator antwurt pylato . Mein reich ist nit von diser welt als es die iuden
haben gmelt . Dan wär es hie auf diser erd mein dienern wär ich wol so werd Das sy mich mit nichten liessen vnd mich
also lan mißgriessen . {6} Pylatus zuo ihesu . Hast u ain reich in deiner hand so bist u auch ain küng genant . Saluator
antwurt pylato . Du sprichst das / vnd es ist auch war dan ia ich bin ain künig zwar . Drum geboren in der Iüdischhait /
das ich sey ain zewg der warhait . In dem stat pylatus auf vnd gat zuo den Iuden herfür . Vnd ihesus schweigt . Pylatus
spricht . Ir habt den mentschen für mich bracht vnd euch seines tods erdacht {6} Nun kan ich nichtz vinden an im das
da zuo yber sagen zim . Alles das das ir von im iecht das selb ist weder gnuog noch recht . Das man darvm im thuo
den todt wir wurden aller mengclichs spot . Darzuo vind an im kain schuld darvm er den tod billich duld . Ir hand ain
gwonhait zuo der zeit das man euch ain gfangen ledig geit . Wölchen vnder den wölt ir han ihesum hie oder barraban .
Wan er nie begieng sach des todes deßhalb ließ in auch herodes . Darvm so will ich one spott in lassen gan vngschedigot
. Yetz schreiend all iuden / Barraban barraban / vnd spricht darauf Rabbi . Barraban solt u vns geben vnd ihesum an das
creütz legen . Darvm her bey deinen hulden dan er ist nit gar on schulden . Wan nach dem gsatzt sol er sterben das wir
nit allsampt verderben . Dann alle sein ler falsch ist vnd nennt sich gotz sun ihesus christ . Pylatus zuo den Iuden . Nun
ist es doch vnder euch sytt das man mich zuo ostren bitt . Das ich ainen gfangen man ledig von dem tod laß gan . Das
laßt den armen mentschen sein Vnd land in doch geniessen mein . Vnd diser / zeit die yetzund ist beger ich von euch zuo
Referenzkorpus Frühneuhochdeutsch 1.0.1 (https://linguistics.rub.de/ref/) 9
F138: Augsburger Passionsspiel Modernisierter Lesetext
diser frist Rabbi antwurt : Nun sind doch ir gefangen vier des laß man ainen ledig schier . Den / der barrabas ist genant
vnd ist vns allen wol bekannt . Der im aufloff ain mord hat than denselben laß wir ledig gan {6} Pylatus zuo den Iuden
. Wölt ir so laß ich ihesum gan wan er hat ye kain ybel gethan . Yetz schreiend all iuden sprechend . Disen nit sonder
barraban den solt u lassen ledig gan . Pylatus antwurt den Iuden . Was thuo ich dan mit ihesu christ der da nun auch
gfangen ist . Da schreiend all iuden . Da heb in auf vnd creützig in darnach stat vnser aller sin . {6} Pylatus antwurt .
Tötten wir in dan vm vnrecht als ir dasselbig auch wol secht . Es mocht herodes auch nit vinden damit man in möcht
yberwinden . Ain straff lassend in legen an vnd haißt in dan von hinnen gan . Pylatus zuo barraban . Wa bist barrabas
du verwegens bluot ihesus leiden ist dir hewt guot . Die iuden hand dich ledig zölt vnd yber ihesum vrtail gsölt . Das
er am creitz muoß ersterben im kan ichs besser nit erwerben . Darvmgang hin on alle schuld seitmal du hast der iuden
huld . Barrabas zuo pylato . Gnad herr vnd edler richter mein . des will ich ymer danckber sein Das mir mein leben ist
gefrist gott geb wie es gang ihesu christ . Damit so schaid ich von danne got gesegen euch fraw vnd manne . Barrabas
lauft vber die prugk hinab vnd spricht . Ir herren das muoß ich veriehen heüt ist mir groß gnad beschehen . Seid ich die
warhait sagen sol den tod het ich verschuldet wil . Aber der fürsten hand mich erwölt vnd auf ihesum das vrtail gsölt .
Das ist mir lieb vnd gfalt mir wol darvm bin ich groß fraiden vol . {6} Proclamator spricht . Nun hört ir cristenliche
kind alle die hie versamelt sind . Der verstockten iuden blinthait laßt euch das alles wesen laid . Ain morder woltens
ledig han ihesus der nie hat ybels than . Der ward vervrtailt zum tod das verhenget der almechtig got Yber seinen sun
ihesum christ der vnser aller schöpher ist . Owie ain vngleicher wechsel das barrabas gegen ihesu was . Den für ihesum
ledig lassen christum mi schlagen vnd staussen . Das creitz lan tragen an die statt daran er vns erlöset hat . Des söllend
ir im danckber sein der schlög marter vnd todes pein . Mütterlichs mitleidens schmertzen tragt kröstigclich in ewrem
hertzen . Mit dem laß ich mein red bestan vnd ferrer nach dem text für gan . Da beuilcht pylatus seinen vier schörgen
/ das sy ihesum gaissen . So besehen sy vm strick vnd rütten / die bewt in ainer vnd spricht Pylatus Der iuden künig
ihesum christ der da noch hie gefangen ist . Den straffend vast vnd thond im we das der iuden will an im erge . Bindt
in dort zuo iäner seyle vnd thond das mit schneller eyle . Nempt auch gayslen vnd guot ruotten vnd macht im auch sein
haut bluotten . Der drit schörg pylati / zuo pylato . Pylate was du schafft das sol sein gschehen sol nach dem willen dein
. Zuo ihesu . Ihesu sichst u hie die sawl stan daran muost u dich binden lan . Vnd dir die hawt lan erstreichen das es
erbarm arm vnd reichen . Yetz binden sy ihesum an die sawl vnd so er gebunden ist / spricht der Erst schörg pylati zuo
den andern schörgen . Streichend in vast vnd straft in wol als man ainem wicht dan thon sol . Der ander schörg Pylatj .
Schlagt in hinden / vornen / neben das wir im seiner predigt geben . Yetz lösend sy ihesum wider auf / vnd legt im Der
erst schörg pylati ain pur
F138-001v,03 pur gwand an / sprechend zuo pylato . Herr der hat sich ain künig genent damit das Iüdischvolck
geschendt . Darvm gib vns gunst vnd willen das wir der iuden glust erfüllen . Im leg wir an ain küngclich gwand geben
im ain zepter in sein hand . Wie man dan ainem küng sol thon im setz wir aufs habt ain dörnin kron . {6} Pylatus zuo
den schörgen . {6} Ir schörgen thond nach ewerm muot doch secht halt in in grosser huot . Das er nit en gang vnd
entrinn vnd vns kain nachtail sey darinn . Der erst schörg pylatj zuo ihesu . Nun leg an das küngclich gewandt seyd du
dich hast ain küng genant Yetz nemend sy ih{1}m vnd setzend in auf ain stuol / vnd krönend in mit ainer dür
F138-001v,04 nin kron vnd spricht der Drit schörg pylatj . Setz auf dein habt die guldin kron die zieret dich gar
wol vnd schon . Der vierd schörg pylati / knieget nider vor ihesu / hat ain zepter in der hand / das geit er im sprechend :
Nem da das zepter in die hand darbey so wirst ain kunig bekannt . Der ander schörg pylati spricht zuo dem herren also
. Biß gegrüsset küng vnd herr dein diener sind dir vil zuo ferr . Der erst schörg pylati / zuo ih{2}u . {6} Ich grüß dich
iuden künig ser nem ein von vns hie dise er Der ander schörg pylatj . Sol man dich ihesu also eren das thuo ich sicher
gentzlich geren . Der drit schörg pylati . Pfew du dich nun küng vnd herr wie wol gefelt dir dise er . Darnach nempt
pylatus den herren vnd fürt in im purpur claid vnd in der dürnin kron herauß für sein prugk deckt im den mantel auf vnd
spricht des ersten Ecce homo . Vnd darnach den reim . Pylatus . Secht ir iuden den mentschen an wes wölt ir in engelten
lan Ich hab in gstraft gar ser vmb das das ir im tragent grossen haß . Darvm sond ir in lassen gan vnd daran ain bnügen
han . Vnd kan an im kain schuld vinden die in müg zuo dem tod bringen . Amon Iud antwurt . Creitzig in vnd marter
in ser wir kinden dir nit sagen mer . {6} Pylatus antwurt . Nempt in selbs vnd creitzgend in ich hab sein selber kainen
sin . Er hat kain ybel ye gethan wes gieng mich dan des vil not an . Abraham Iud spricht . Wir haben ain gesatzt vnd
bot das der verdienet hat den tot . Ain gott allain den eren wir so hat er selbs gesprochen zwier . Er sey gottes sun aus
erkoren das ist schwär zuo hören vnsern oren . Darvm so stirbt er gar billich so er sich machet gott geleich . Nach dem
so nempt Pylatus ihesum vnd fürt in wider hinder sich auf ain ort im haws / vnd fraget ih{1}m also . Von wannen bist
u kommen her das laß mich wissen ist mein beger . Ihesus schweigt vnd gibt nit antwurt . So spricht Pylatus . Redest
du dann yetz nit mit mir nun möcht ich wol gefrumen dir . Waist u nit das ich han gewalt das ich dich laß oder behalt
. Dich creitzigen oder tötten sey oder dich laß ledig vnd frey . Ihesus antwurt pylato . Du hettest kain gwalt yber mich
das sag ich dir gantz sicherlich . Er wär dir dann herab gegeben . vom vatter mein im ewigen leben . {6} Pylatus gat
wider her auß zuo den iuden sprechend / Dieweil haben sy ih{1}m da hinden gebund{3} . Lassend den mentschen noch
darvon dan er hat ybels nie gethon . Rabbi der iuden . Pylate / des thuo dich massen du solt in nit dauon lassen . Des
kaysers fraind bist u nicht als man nun wol an dir ersicht . Wider den kaiser will er sein vnd will nemen kas küngkreich
ein . Vnd auch dem kayser wider stan das wilt u fürsich lassen gan . Vnder den weilen kumpt der bott von pylatus weib /
Referenzkorpus Frühneuhochdeutsch 1.0.1 (https://linguistics.rub.de/ref/) 10
F138: Augsburger Passionsspiel Modernisierter Lesetext
der lauft von ferren her vnd bringt im ain brief / so setzt sich pylatus auf sein stuol nider . Der bott spricht zuo pylato
. Vernempt mein lieber herre ich bin her gesant von ferre . Ewer fraw vnd auch die mein von hanalaps die künigein Die
hat euch disen brief gesant es thuot nott / leßt in zuo hant . Pylatus geit yetz seinem schreiber den brief in die hand vnd
beuilcht im den zuo verlesen also sprechend . Schreiber liebster diener mein der brief kompt von meiner hawßfraw rein .
Den lis nun an zuo diser frist ich waiß nit was ir dahaim gebrist . Der Schreiber lißt am ersten die yberschrift sprechend .
Irem vil lieben herren dem richter zuo iherusalem . Von pontio künig pylaten seinem gar vil weisen ratten . Von hanalaps
die künigein portula die ewirtin sein . Vil fleissigclich embotten hät gantze lieb vnd trewe stät . Yetz tuot der Schreiber
den brief auf / vnd lißt in einwendig / sprechend . Durch meinen willen so bitt ich gerichts nit vnder winde dich . Von
ihesu dem gerechten man groß arbait ich erlitten han . Haimlich in dem trawme mein laß in gan / mugs mit glimpf
gesein . Darauf spricht Iud Nathan zuo pylato . Creitzig in vnd volg ir nicht wan sy waißt nit was sy da gicht Es ist nun
ain trügnus gwesen trawen laßt in nit genesen . Pylatus zuo den botten . Du hast versamet dich mein knecht ich muoß
den Iuden thon ir recht . Yetz wäscht pylatus die hend sitzend vnd stand seine diener mit dem beck
F138-001v,05 in vnd zwähel vor im vnd spricht Pylatus . Von deß gerechten mentschen bluot dem man so gröslich
vnrecht thuot . Will ich gentzlich vnschuldig sein das nempt alsampt gar eben ein . Das es bestat noch nit vil iar ir
wendend sein wol alle gwar . Darvm wäsch ich die hende mein zuo bwaren mich vor künftig pein . Rabbi der iuden Das
bluott das da nun von im rynt gang yber vns vnd vnser kindt . Was vns halt darvm geschicht so wöllen wir in lassen
nicht . Vnd wend auch das nit vermeiden er muoß von vns den tod leiden . Hie fiert man ih{1}m für pylatus gericht
stuol / Vnd spricht Pylatus zuo den iud{3} . Seid ir sein nit geraten wölt so tond mit im was euch gefölt . Der erst scherg
Cayphe spricht . Wir schwören sicherlichen wol das man ihesum nun tötten sol . Geäft hat er vil manchen man darvm
sol man in nit leben lan . Der ander scherg Cayphe . Den tempel wolt er zerbrechen das söllen wir an im rechen . Der
drit scherg Cayphe . Des kaysers zinß hat er gewört er wirt nit von dem tod ernört . Das römisch reich auch nemen ein
wolt er vnd widern kayser sein . Der vierd scherg Cayphe . Ich schwör das auf gottes gebott das er verdienet hab den
tod . Er hat sich gottes sun genant des wirt er nun vor vns zuo schand . Da gat Pylatus herfür / vnd zaigt auf ihesum
sprechend . Ir iuden all nun schawend an ihesumewern künig hie stan . Rabbi der iuden spricht . Heb auf hab auf vnd
creitzig in das ist kurtzab vnser sin . Pylatus zuo den Iuden . Bringt euch dann das nit scheitzen das ich ewern künig sol
kreytzgen . Amon der iud sagt . Aller künig haben wir kain dann allain den kayser gemain . Pylatus setzt sich auf sein
stuol vnd nempt den stab in die hand / vnd spricht zuo seinen knechten . Die zwen schacher fürend auch her wan da ist
kain verziehen mer . Vnd den mentschen er muoß sterben vnd schantlich mit in verderben . Darnach bricht Pylatus den
stab ab / vnd fellt das vrtail yber ihesum . Ich richter hiepylatus sprich darauf ich meinen stab ab brich . Ain vrtail nach
erwerem synn thond ir recht ir werdens wol ynn . {6} Fürt auß den mentschen vnd die zwen creützgend dieselben vnd
auch den Nach dem vnd das vrtail gefellt ist / so blaßt man auf der Busanen . Vnd so Maria das erhört / spricht sy zuo
maria magdalena . O magdalena liebe fraindin mein was mag das für ain zaichen sein . Wöll gott das ain guots zaichen
sey das er des tods sey gsprochen frey . Der bittel ruoft yetzund auß das vr
F138-001v,06 tail pylati also sprechend . Vermerckt ir armen vnd auch reich in der gemain allsampt geleich . Was
der befelch pylati sey vnd meiner herren der iuden dabey . Yederman sol eben hören hin an den berg caluarie keren
. Vnd sehen an dem creütz da richten maria sun den bösen wichten . Den winckel preger ihesum christ der zuo dem
tod vervrtailt ist . Das er am holtz des creützs erhang als hat bedeüt der erin schlang . Nach sollichem aus rüffen
des vrtails pylati durch den buttel spricht Maria . O we der iämerlichen clag das mein kind sol auf disen tag . Des
schnedsten tods gerichtet werden das muoß erbarmen himel vnd erden . O we mir ellenden vnd armen wer will sich
heüt yber mich erbarmen . Möcht es allain disen fuog han das ich mit im in tod solt gan . Maria magdalena tröst sy
sprechend . Ach maria rain / maß dein clag dein sun erstat am dritten tag . Als er vns oft hat vor gesait dan er ist die
ewig warhait . Proclamator zuo dem volck . Nun merckend alle die hie sein schliessend in ewer hertzen ein . Das falsch
vrtail vnd verclagen auch darzuo das yber sagen . Das heüt auf ihesum den herren christ vnsern schöpffer ergangen ist
Doch seinthalb gantz vnuerschult allain das er seim vatter gult . Vnser sünd vnd missetat die er für vns getragen hat . Ir
frumen guotten christen leüt merckend was ich euch bedeüt . So nun der herr ans creitze kumpt als ir wert sehen zuo der
stundt . Dann solt ir euch wol vermessen vnd des selben nit vergessen . So er nun got von himelreich mit lautter stim so
bitterleich . Empfelhen thuot sein edlen gaist das mentschlichs hail wirt volaist . Nun will ich euch nit verhalten wenn
sich die stain werdend spalten . Vnd auch die toten leüt erwöckt vnd die vier element erschröckt . Dann werdt ir hören
dorn vnd plitz so stand ain yedes still mit witz . Dann es niemant geschaden mag allain zuo an zaigen disen tag . Ist
sollichs als verordnet worden mit stain vnd büchsen auß erkoren . Darvm so habend vesten muot danck sagend ewerm
schöpfer guot . Seins bittern sterben vnd leiden das wir von im nit werden geschaiden . Nun wöll wir s weitter vahen an
da wir es vor gelassen han . Yetz nemend die vier schergen pylati ih{1}m / vnd ziehend im ab das purpur gwand / vnd
legend im sein rock an / vnd das creütz auf in / vnd der Erst scherg pylati spricht . Nem das creütz auf die achsel dein
wan es mag nit anderst gesein . Du muost sterben on verziehen dem tod magst u nit empfliehen . Hie facht der ander
scherg pylati Symonen cyreneun vnd spricht zuo im . Symon hilf dem das creitz tragen wan er will darvnder verzagen .
Symon cyreneus antwurt . Muoß ich das thon so zwingt ir mich dan nit darvm her komen bin ich . Aber ee ich mich
schlagen ließ ich tät ee das mich niemant hieß . Doch wär ich dahaim beliben niemant het mich darzuo getriben . Vnd
weil ich das nit hab gethan so thuo ich darzuo was ich kan . Yetz fierend sy ihesum auß auf die statt Caluarie / So gat
Referenzkorpus Frühneuhochdeutsch 1.0.1 (https://linguistics.rub.de/ref/) 11
F138: Augsburger Passionsspiel Modernisierter Lesetext
Maria von ferren mit iren frainden hernach / So stat fronica da der herr für sy gat / vnd tuot das tuoch auf . Aber Maria
spricht zuo ihesu . O we herr vnd liebes kind mein gast u nun an die marter dein . Ach mir vnd we der iamer zeit das es
dir mein sun so hört leit Ir iuden was wölt ir rechen das ir wend mein kind erstechen . In den tod will ich mich geben
land mir nun mein kind leben . Johannes zuo ihesu . O lieber herr vnd maister mein wem last u yetz die muotter dein .
Baide wend wir mit dir sterben du allain solt nit verderben . Veronica stat im weg so der herr für gat sprechend . Ach
ihesu ewiger schatz vnd hort gott schepfer mein du himel port . Wie ist dein clar antlit verblichen verspiben / sein farb
entwichen . Ich bitt dich herr laß mir zuo lötz etwas damit ich mich ergötz . Wan ich mein hertz in trawren senck das
ich herr dann an dich gedenck . Ihesus Nempt das tuoch von veronica vnd truckt es an sein angesicht / vnd spricht zuo
ir . Se hin das will ich dir schencken darbey solt u mein gedencken . Yetz kert sich der herr Ihesus vmb vnd spricht zuo
dem volck das im nach volgt . {6} Ir töchtren von iherusalem ir söllend lassen nun von dem . Ir sond nit wainen yber
mich ewer yetlichswain yber sich . Vnd yber ewere kind so mir sogar vast hessig sind Das sy mir sind iamer an thon vnd
ich gen in hab frid vnd fon . Wann es wirt noch komen die zeit darinne ain yegclicher mentsch schreit . Sälig sind all
dise weib die da haben vnfruchtbar leib . Selig sind auch die zarten brüst die gesögt hand zuo kainer frist . Ir werdent
auch sagen mer o ir berg fallend auf vns her . Schlagend vns alle hie zuo todt vnd leßt vns von des iamers not . Yetzvnd
so sy ih{1}m an die stat Caluarie bringend / so ziehend sy im den rock wider auß / vnd werffend in auf das creitz / vnd
borend die löcher in das creitz / vnd so sy mit gerecht werden spricht Rabbi . {6} Ir gesellen nun besecht eben ich will
euch guotten sold geben . Vnd schlagend im die negel wol so thon ich darvm was ich sol . Ir sond in eben vast röcken
vnd gar wol dänen vnd ströcken . Vnd spannend im die saytten hoch bis das ir erraichtdas loch . Das im erkrachen wol
die arme vnd land in euch nit erbarme . Der vierd schörg Pylatj . Leicht her da grosser nagel drey der yetlicher wol
gewechßt sey . Schlagt im von erst zwen durch die hend das er fürhin sich niendert wend . Den drittenschlagt im durch
die füß das man im sein predigen bieß . Da nemendsy strick / vnd faylend im die arm an / Vnd der Drit scherg pylati
spricht . Bindent vast ziecht hin vnd wider zerdenend im alle seine glider . Bis das wir sander loch erraicher vnd in mit
guotten hamer straichen . Vnd an das creütz naglen vnd ströcken von dem schlaf müß wir in erwecken . Der erst schörg
pylatj : Ja gesell ich will vast ziehen er mag vns freylich nit empfliehen . Ich zeüch in vast bey den armen der trugner sol
mich nit erbarmen . Der ander ritter pylati / schlecht die nagel vnd spricht . Nun heb also still vnd eben ich will im seinr
falschen ler geben . Mit meinem starcken hamer guot das im sein gäder flaisch vnd bluot . Mit dem nagel durchs loch
muoß gan ich bin im allweg gwesen gran . Der vierd scherg pylati . {6} Nun will ich im zuo den fiessen vnd in daselbs
nit wol griessen . Ich will im ströcken seine bain thuot es im we des acht ich clain . Im muoß sein gantzer leib krachen
thuots im wol so mag er lachen . Sich auf gesell vnd eben luog wen ich doch hab gezogen gnuog . Das du dan durch die
fiesse sein schlagest den stumpfen nagel ein . Pylatus geit seinem Schreiber den Tyttel / sprechend . Se hin aufs creitz
den tyttel stöck damit ich die iuden erschröck . Das yederman mug lesen wer disen mentsch sey gewesen . Der schreiber
antwurt pylato . Herr das bschech nach ewrem willen ich soll ewer gebott erfüllen . Pylate lieber herre mein was ir mich
haissend das sol sein . Yetz gat der schreiber von pylato an die statt Caluarie / vnd nempt den tyttel mit im vnd ain laitter
. Dieweil spricht der Erst scherg pylatj . Greift in an hebt in von der erd das er gantz wol erhöcht werd Als er gesprochen
hat / merckt eben wen man in am creitz erheben . So zeucht er alle ding an sich villeicht zeücht er auch euch vnd mich
. Bringt vns all mit im in hymel ir iuden allsampt singent Gymel . Yetz singend die iuden vnder dem creitz das iuden
gsang halb auß . Die weil hebt man das creitz auf / vnd bint die zwen schacher auch an ire creitz . Vnd so das creitz auf
gericht ist / laint der Schreiber pylatj die laitter an das creitz vnd sterckt den tyttel darauf vnd spricht . der Schreiber
. Aufs creitz steck ich den tyttel drat als mir mein herr geschaffet hat . Der iuden küng erhangen ist als man an diser
gschrift lißt . Darnach heben sy die zwen schach
F138-001v,07 er auch auf / vnd spricht Der an
F138-001v,08 der scherg pylatj .. Hebt auf die morder mit ihesu wan ir gesell wirt er sein nu . Mit im bringt ers
in den hymel ir iuden singend aber Bymel . Die iuden singend aber wie vor . Vn
F138-001v,09 der den weilen gand Iud Amon vnd Rabbi vnd etlich mer zuo pylato / Vnd Iud Amon spricht zuo
im . Pylate nun sag vns gar drat was an dem tyttel gschriben stat . Pylatus antwurt . Hört / geschriben hab ich also als
ir auch mügend sehen do . Von nazareth ihesus christ der ain küng der iuden ist . Rabbi antwurt . Das er der iuden
künig sey dasselb sol nit stan darbey . Sonder schreib / ihesus von nazaret der sich der iuden künig sät . Vnd sich selb
hat also genant ain künig yber Iüdisch land . {6} Pylatus antwurt . Das ich gschriben hab ist geschriben vnd mag nit
werden abtriben . Yetz zerrend sy vm vnsers herren Rock vnd will in ain yeder haben vnder den vier schergen . So spricht
Der ditt ritter scherg pylatj . Den ersten rock den nem nun ein du vnd auch der gselle dein . So nempt dan mein gesell
vnd ich den andern rock auch an sich . Den dritten gantz wir wellen han vnd in gar nit zerschneiden lan . Wir nemen
guotter wyrffel drey vnd spülen wes doch der rock sey . Yetz knient sy nider vnd braittend den rock auf / vnd werffend
das los mit den würffeln . Vnd spricht Der vierd scherg pylati . Achtzehen augen die sind mein nun schawend wes der
rock müg sein . Der erst scherg pylati . Gesell wir wöllen dich eren seyd du den rock hast so geren . Saluator spricht am
creitz das erst wort . Herr vatter mein das sy da thon des laß sy haben mit dir son . Vergib in durch den willen mein die
marter vnd die grosse pein . Die sy mich hewt an legen sind wan sy thond recht als die kind . Sy kinnen nit erkennen
das wie vnrecht sy mir tragen haß . Rabbi der iuden sprich zuo ihesu . Ey pfuj du dich des grossen spots er brichst u
nun den tempel gots . Vnd machst in wider in dreyen tagen merck nun was ich dir sey sagen . Bist u der ware gottes
Referenzkorpus Frühneuhochdeutsch 1.0.1 (https://linguistics.rub.de/ref/) 12
F138: Augsburger Passionsspiel Modernisierter Lesetext
sun so steig herab vom creitze nun . Achilleus iud / spricht . Den andern hat er hylf gethan vnd will yetz sterben nun
. Bist u ain künig von ysrahel so ledig dich vom vngesel . Der glingk schaucher am creitz spricht zuo ihesu . Bist u der
bhalter ihesus crist hilf vns vnd dir zuo diser frist . Wärest u gottes sun genant du hulffest dir selb auß diser schand .
Der gerecht schacher zuo dem glinggen . Wie dem das du nit firchtest gott der du bist in derselben not . Wan wir haben
das wol verschult der leidet on schuld mit gedult . Der gerecht Schacher zuo ih{2}u . Lieber herr bis eingedenck mein
so du komst in das reiche dein . Saluator zuo dem gerechten schacher / Das annder wort . {6} Fürwar fürwar sag ich dir
noch hewt so wirst u sein bey mir . Der in dem hohen paradeis das dir berait ist mit fleiß . Saluator zuo Maria / dz drit
wort Ich sag dir weib nun fürwar nem war das ist dein sune zwar . Saluator zuo Iohanni . Johannes sich die muotter dein
vnd laß sy beuolhen sein . Saluator / das vierd wort . Heli heli lamasabathani . Mein gott mein gott vnd herre mein wie
verlast u mich in schwärer pein . Abraham Iud spricht . Secht zuo er rüft helyam an warvm er in nun wöll verlan . Er
hat im den trost genommen im war helias zuo hilf komen . Baitend so luogen wir nun zuo . was doch helias mit im
thuo . Maria stat vnderm creitz sprechend . O we mein kind wie bist erblichen vnd von mir so hoch entwichen . Das
ich dich nit erlangen kan nun helft bitten frawen vnd man . Das sich das creitz ain wenig naig vnd mir mein kind sein
wunden zaig . Vnd ich mich lab mit seinem bluot so wirt ein trost ain wenig guot . Doch fürcht ich es müg ni gsehen
ein hertz mirs leben nit thuot iehen . Vnd will mir krachen an der stund . wan mein kind ist in todt verwunt . Iohannes
zuo Maria . O we du liebste mome mein laß vns gan von der marter sein . Das wir nit sehen die grosse not vnd deines
kindes bittren tod . Ich will wesen der sune dein vnd du die liebe muotter mein . Saluator Das finft wort . Mich dürstet
ser zuo diser stund das sey von mir euch allen kund Der drit scherg pylati / nempt den schwamen / vnd hewt im zuo
trincken sprechend . Nem hin vnd trinck an diser stund dan das tranck ist dir gar gesund . Essich / gallen vnd myrren
tranck das dir dein marter nit werd lanck . Saluator Das sechßt wort . Es ist verzeret vnd volbracht als mein vatter es
hat erdacht . Saluator redt das sybend wort mit luter stim vnd spricht . Vatter / nun in die hende dein empfilch ich dir
den gaiste mein . Mit den worten naigt Saluator das haupt am creitz / vnd ist tod . so fleügt ain weisse tawb von im
Dan sol es donern vnd blitzen . Centurio . Warlich der ist gots sun gewesen billich het wir in lan genesen . Wir haben
warlich ybel than das wir in also ertödt han . Ir habt alle hie gesehen den erdbidem der ist gschehen . Auch den schrick
der vier element die seinen tod nit sehen wend . Die sun hat verloren iren schein des solt ir alle eingedenck sein . Vnd
söllend winden ewre hend wan gottes sun hat hie gnomen sein end . Proclamator zuo dem volck . Nun merckt ir herren
yber al wie adams vnd der eue val . So herticlich vergolten ist durch vnsern herren ihesum crist . Als in dem buoch der
schöpfung stat das wöllend gedencken fruo vnd spat . Auch hertzlichs mitleiden vnd schmertzen den maria glitten hat
im hertzen . Wie groß das selb gewesen ist habt ir gsehen zuo diser frist . Darvm so sey kain mentsch so laß der got nit
danckber sey vm das . Das er für vns hat erlitten vm vnser seel hat gestritten . Mit seinem hörten bittren tod wöll lassen
vns auß aller not . Amon iud zuo den andren Iuden . {6} Ir herren ir wißt allsament wol das morn kain leichnam hangen
sol . Man soll sy nemen von der pein der sach wir vngewaltig sein . Wan morgen ist ain hailger tag achtend das man
pylato sag . Das man sy gar ertötten sey die creitzgiten vnd erhangen drey . Man sol sy all nemen herab vnd sy beuelhen
zuo dem grab . Abraham Iud / zuo dem ersten schör
F138-001v,10 gen Cayphe . Das gselt mir wol zuo diser stund gang hin thuo es pylato kund . Der erst scherg
Cayphe / gat hin zuo pylato in sein haws sprechend . Pylate brich bald der aller gebain vnd laß der dreyer hangen kein .
Vnd schaw das sy ersterben drat wan d herrschaft das geschaffet hat . Pylatus zuo dem schergen Cayphe . Gang hin vnd
tödt die alle drey die morder vnd ihesum darbey . Das sy nit hangen ybern tag den iuden das nit fiegen mag . Der iuden
feyr gat morgen ein tödt die creitzgeten all gemein . Vnd legt sy nider auf die erd das ir kainer mer hangen werd . Yetz
so der erst scherg Cayphe wider von pylato kumpt / so gand die schergen pylati zuo den Schauchern / vnd brech
F138-001v,11 end in ire bain / vnd spricht der An
F138-001v,12 der scherg pylati / aufsteigend an das creitz . Ziecht kecklich auf / stoßt wider nider vnd zerbrechend
alle ire glider Der drit scherg pylatj . Töttend sy gar vnd stossend vast das ire bain nit haben rast . Longinus kompt vns
spricht . Ich bin ain blinder armer man möchte ich ain knecht gehan . Der mich weißte zuo ihesu leben ich wölt seiner
marter end geben . antwurt Solan sein knecht . Ich will dir guotten lon geben weis mich nun recht vnd eben . Das ich
im treff das hertze sein ich hör in leiden grosse pein . Das ich im dauon helffen will vnd richten auf des todes zil . Solan
zuo longino . Herr ich will euch eben weisen naigend den spieß mit dem eysen . An sein hertz will ich in setzen das ir
in wol mugend letzen . Vnd in in die seytten stechen vnd im alsonsein hertz brechen . Yetz sticht Longinus ihesum am
creitz vnd so das bluot herab rinnt / bestreicht sich damit also sprechend . O ihesu dein rosenfarbes bluot ist mir komen
zuo allem guot . Ihesu du bist mein paradeis du hast zuo mir gehebt groß fleiß . Das t mir mein augen hast erlößt vnd
mir gebracht vil guotten trost . Wan ich sicher gesach nie me vnd was mir ynniclichen we . Nun sich ich was ich sehen
sol des ist mein hertz aller fraiden vol . Seid dir alle ding sind müglich so erbarm dich vatter yber mich : Vnd vergib mir
alle schuld vnd tail mit mir dein gottlich huld . Maria magdalena spricht . O we we vns des iamers nott ihesus crist der
ist laider tod . Was soll wir nun fürbas pflegen müß wir vns vnsers trosts verwegen . Maria salome / Spricht . O mir
armen betrübtem weib der rain vnd vnuermalget leib . Der hangt gar verschmächlich da sein mütter ist was wiß wir wa
. Villeicht thuot sy ir selb den tod von grosses schmertzen iamers not . Maria cleophe spricht . O we wa söllen wir hin
keren wer soll vns nun fürbas leren . Seid nun der maister aller kunst von wegen des neids vnd vngunst . Vns gnommen
ist in diser frist vnser lieber herr ihesus crist . Das bringt vns schwär vnd hertzenlaid gar schwär das vnser hertzen trait .
Referenzkorpus Frühneuhochdeutsch 1.0.1 (https://linguistics.rub.de/ref/) 13
F138: Augsburger Passionsspiel Modernisierter Lesetext
Maria magdalena spricht zuo den andern . Warten wir nun vnd seyen hie wan er vns gentzlich nie verlie . Trostes ließ er
vns zwar nie an wir söllen im noch bey gestan . Da gat Ioseph von Aromathia vnd Nicodemus vnd Centurio zuo pylato
vnd Joseph spricht zuo im . Pylate merck was ich dich bitt nem es von mir in guotem sitt . Morgen ist ain feyrtag hoch
laß mich begraben ihesum noch . Das er nit ybern tag beleib erlaub mir heinacht seinen leib . Das ich den noch gen erd
bestatt wan ich dich lang kains dings nie bat . {6} Pylatus spricht zuo Centurioni . {6} Ist diser mentsch dann yetzund
tod nun hat er doch vil grosser not . Erlitten / darinn er bstanden ist ist er dan gstorben zuo der frist . Centurio ritter
sag mir das du bist ainer der darbey was . Centurio antwurt pylato . {6} Ja herr ich was zwar auch dabey do er mit lautter
stymeschrey . Vnd also auf gab den gaist sein das verwundert groß das hertz mein . Ich sol euch sagen die warhait es
ist mir gantz von hertzen laid . Das im die marter ist geschehen solch wunder hab ich nie gesehen . Dann hewt hie da
ergangen sind da gottes sun des mentschen kind . Am creitz gab auf das leben sein das ward an allen gschöpften schein
. An sunnen vnd am mon nym war die iren schein verloren gar . Es ward auch gsehen offenlich das die hörten stain
spielten sich . Auch erbidmet das gantz erdtreich das hand gesehen arm vnd reich . Darvm so tond ir wol daran das ir
begraben laßt den man . Pylatus zuo ihesu . So gand hin vnd nempt in herab den leib ihesu beuelcht dem grab . Darnach
gat Ioseph vnd nicodemus widervm zuo dem creitz . vnd spricht Jo
F138-001v,13 seph zuo maria der muotter gottes . Got grieß dich maria hochgeborn deines kinds tod thuot mir
zorn . Vnd deines hertzen bitterkait ist mir in meinem hertzen laid . Yetz nimpt ioseph vnd nicodemus den leib ih{2}u
von dem creitz / vnd legend in Marie auf ir schos / so spricht Maria . O we du hertzen liebes kind deine augen erblichen
sind . O we du rosenfarber mund wie blaich bist u an diser stund . O we du hertzen lieber sun muoß ich mich dein
verwegen nun . Du mochtest mir nit lebend werden so kumpst mir nymer in die erden . Ich wil dich toten geren han
ich mag dich also nit verlan . O hertzen trost mein ainiger sun mein augen waid vnd liechte wun . O solt ich tod sein für
dich hie kain ding das tät ich gerner nie . Johannes zuo Maria . Maria raine maget hör thuo das durch rainer frawer er
Entzeuch dir selb die grosse clag seid es nit anderst gesein mag . Laß mich dein ainig kind nun sein vnd bis du auch die
muotter mein . Gedenck das er das schuof am tod da er da stuond in grosser not . Maria magdalena spricht . Maria sich
die nacht gat her thuo es durch aller frawen er . Ee das es zuo vinster werd beuelhen laß in nun der erd . Maria cleophe
spricht . Das thuo du edle frawe zart gar kurtzlich nun mit diser fart . Das es die iuden nit gerew vnd vnser laid erst
machen new . Nemen vns den leichnam wider raine fraw leg in noch nider . Maria salome zuo Maria . Eya raine geerte
fraw wan ich dir gentzlich das vertraw . Du thüst so ybel nit an dir an deiner schwester vnd auch mir . Das vns werd der
leichnam gnommen laß in zuo der erden komen . Ioseph zuo Maria . Laß dich edle fraw erbitten du hast iamers gnuog
erlitten . Gib mir yetz her dein lieben sun vnd laß von deinem clagen nun . Laß mich in legen in das grab dieweil ich
die vergunst noch hab . Nicodemus zuo dem leib ih{2}u . {6} Ihesu du lieber maister mein ich bin auch ainr der iunger
dein . Der nicodemus ist genant bey leben was ich dir bekannt . Ich bring dir myrren wol gemischt mit aloes gar schon
erknist . Vnd salb dir darmit deinen leib das ich die feylin dauon treib . Das dunckt mich guot vnd wolgethan das solt
u von mir zuo ern han . Ioseph hat ain weiß leini tuoch darein er den herren wicklen wil vnd spricht . O ihesu liebster
herre mein so nem auch das von mir ein . Damit ich deinen leib nun er das tuoch das bracht ich mit mir her . Vnd claid
dir deinen leib damit nach vnser weis vnd iuden sitt . Vnd leg dich in das grabe mein da kam vor nie kain mentsch nun
ein . Es istdir auch bisher gespart zuo deinem rainen leib so zart . Yetz tragend sy ihesum in das grab so gat Maria vnd
ander ire fraind hinnach / vnd spricht Maria . O we sprich ich vnd ymmer we wie sol mir nun beschehen me . Ach gott
ir frawen all gemain baide mitleiden keüsch vnd rain . Nun helffend clagen mir mein kind ir wissend wol wie lieb sy sind .
O we wa sol ich hin keren mein vngemach wirt sich meren . Ich han mein liebes kind verloren kain liebers kind ward nie
geboren . O we wa soll ich mein trost vinden mein hend möcht ich vor iamer wind{3} . Ratsknecht Im haws Cayphe im
ratt . Hörend ir herren iung vnd alt des yber grossen triegers gwalt . Den man genent hat ihesum crist der nun von vns
gemartret ist . Wie er sich vor deß hat erdacht er wöll mit seiner falschen macht . Am dritten tag lebend werden wider
vnsern gwalt auf erden . Das glabet nit das hertze mein doch das wir on sorg mügen sein . Sond wir gan zum richter
pylat vnd darinn haben seinen rat . Rabbi der iuden . {6} Ja du hast s weislich erdacht es soll zuo hand werden volbracht .
Vns zimmet in vnsern synnen wir söllen guot ritter gewinnen . Vnd in darvm reichen sold geben das sy ß grabs ritterlich
pflegen . Yetz stand auf Rabbi / Nathan / Abra
F138-001v,14 ham / Amon vnd Ratsknecht / gand zuo pylato / vnd spricht Iud Nathan . {6} Pylate / wir haben
bedacht gestern vnd die vergangen nacht . Das diser vmfierer do sprach dem man newlich thet vngmach . Vnd an
dem creitz ersterben ließ des seyt auf than ward mit aim spies . Derselbig sprach mörckt was ich sag er wölt erstan am
dritten tag . Auß dem grabe von dem tod trawen so ist vns gentzlich not Das man das grab behütten sey bis das der tag
vergangen drey . Wann sein iunger möchten kämen in haimlich auß dem grab nemen . Vnd verstelen vnd vertragen vnd
darnach dem volck versagen . Er wär erstanden von dem tod on grosse schwär on alle not . Vnd wurden dann frawen
vnd man an dasselbig gelauben han . Vnd wurd dan vil böser darnach vnd vns allen des t veinder auch . Dan man vor
ye wär wär gewesen wäger wär wir hetten lan gnesen . Darvm laß das grab han in huot vest starck knecht vnd schörgen
guot . Pylatus zuo den Juden . {6} Ir iuden / kain forcht sond ir han maint ir das der soll auf erstan Der heüt am creitz
erstorben ist das glaub ich doch zuo kainer frist . Ain todt mentsch widervm erstan da hab ich gantz kain glauben an .
Doch das bitt will ich nit verachten sonder es gar wol betrachten . Bestellend ettlich ritter guot die das grab heüt haben
in huot . Ob sein iunger mit gwalt kämen vnd den leichnam wölten nemen . Das sy dann sollichs für kommen das deicht
Referenzkorpus Frühneuhochdeutsch 1.0.1 (https://linguistics.rub.de/ref/) 14
F138: Augsburger Passionsspiel Modernisierter Lesetext
mich weislich für gnomen . Abraham Iud zuo pylato . Seid ir vns das verhengen wölt vnd euch dann sollichs wol gefölt .
So will ich mit kurtzen sachen für all sorg das grab vermachen . Der iuden Rabbi zuo den schergen pylatj . Nun hört ir
schörgen vnuerzagt mörckt was der gaugkler hat gesagt . Er wöll vom tod auf erstan wie wol ich deß käm glauben han .
Yedoch wöllen wir euch bitten vnd geben sold nach ewerm sytten . Das ir das grab wol habt in huot bis morgen frü das
dunckt mich guot . Der erst scherg pylati . Das tunckt mich ain torlich begern es wär gnuog von weybern ze hören . Das
ain todt mentsch sol auf erstan da hab ich zwar kain glauben an . Der vierd scherg pylatj . Wie mügt ir nun so törlich
sein das ist mir yetz ain grosse pein . Hert auf land von ewerm begeren es wär ain schand dem bofel ze hören . Der drit
scherg pylatj . Lieber wir wends nit verachten sein red dennocht bas betrachten . Das er oft gsprochen hat on not er wöll
erstan ia von dem tod . Der ander scherg pylatj . Wölt ir vns dan darvm mietten wir wöllen euchs grabs wol hietten .
Vnd in in dem grab behalten es mieß dan sein der tewfel walten . Rabbi der iuden spricht . {6} Ir schörgen vest vnd
wolgemuot nemend von vns den solde guot . Vnd habend wol des leichnams acht mit guotter huot die gantzen nacht .
Vnd trawend niemand in der gmaind dan die nacht ist niemantz fraind . Yetz singend die vier schergen pylatj zuo dem
grab mitainander / so sy gand sprechend . Wir wöllen zuo dem grabe gan ihesus der will auf erstan . Vnd ist es war / vnd
ist es war so werden guldin vnser har . Amon iud / zuo den schergen . Nun merckend zuo vnd hiettend wol als ewern
eren zuo stan sol . So will ich das grab bezaichen damit er vns nit thuo laichen . Vnd truck mein sygel auf das grab das
niemat heb den stain herab . Nathan iud / zuo den schergen . {6} Ir schörgen nemend guotten sold ia baide sylber vnd
auch gold . Vnd hiettend wol vnuerholen das ihesus nit werd gestolen . Wachend auch alle gar fröleich wir wöllen euch
all machen reich . Der vierd scherg pylati . Ich leg mich zuo den füssen sein kompt ainer er muoß leiden pein . Der erst
scherg pylati . So leg ich mich oben zuo dem grab will ainer nemen den stain herab . Ich will im sein mawl erplewen
er muoß in dennocht morgen rewen . Der ander scherg {6} pylati . {6} Ich will mich an die seytten legen ob sich sein
iunger wölten rögen . Ich gib aim ain sollichen schlag er wänt es sey sein iungster tag . Der drit scherg pylati So schmuck
ich mich her an den ort kompt er da von so schrey ichs mort Rabbi der iuden / zuo den schergen . {6} Ir gesellen habt
ymmer danck vnd laßt euch sein die weil nit ilanck Vnd habt das grab gar wol in acht wir gand dahin / mit guotternacht
. Also gand die iuden hinweg . Dann so kumpt der Engel / vnd singt . Exurge . vnd spricht darauf also . Stand auf
herr ihesu es ist zeit wan die welt als iämerlich leit . Vnd zerstör der tewfel gewalt der gwesen ist so manigfalt . Das in
finftausent vnd zwaintzig iaren niemant so guotter gen hymel mocht faren Er muoßt zuo den hellichen hunden vnd von
in weden gepunden . Erlös sy auß hellischer pein die hand gethan den willen dein . Wan es ist alles schon volbracht was
die propheten hand gesagt . Yetz stat der herr auf vnd singt Resur
F138-001v,15 rexi . vnd spricht darauf Saluator . Ich hab geschlaffen nach der mentschait doch wachet an mir die
gothait . Die an mir nie ward gespart noch von mir ye geschaiden wart . Nun will ich hie nit lenger sein sonder gan
zuo der helle pein . Der erst scherg pylati . stat auf vnd spricht also . Ach waffen ia ymmer waffen wie hab wir sogar
verschlaffen . Des mieß wir ymmer haben schand wa man das sagt in allem land . Er ist vns engangen pfew mir wol auf
des tewfels namen ir . {6} Proclamator zuo dem volck . {6} Nun hört ir herren groß vnd clain ewer yedes mag wol gan
hain . Passions figur hat nun ain end got vns sein hailgen segen send . Das vns sein bitterlicher schmertz nymer kom auß
vnserm hertz . Die figur sich erhöbet hat zuo lob vnd er wer hie da stat . Auch loblicher statt / rat vnd gmain nun helf
vns maria die rain . Das wir ir mitleiden vnd schmertzen all zeit tragen in vnserm hertzen . Das vns darvm werde gar
schon das fron himelreich ze lon Sprechend / amen / wir gand dahin das ewig reich sey vnser gwin . Vnd singend auch
alle sambden gar frölich / Crist ist erstanden . {6} finis . Hienach volgt die hystori oder figur der erlösung der vätter auß
der vorhell . Proclamator . {6} Nun merckt ir allerliebsten mein was die nächst figur werd sein . Da wert ir sehen von
augen clar ain stuck das priert den glauben zwar . Wan da christ yber wand sein not vnd an dem stam des creitzs was
tod . Dafuor sein aller hailgste seel zun vättern in die vorhell . Vnd hat sy mit seinr gothait tröst vnd auß der vorhell
kercker glößt . Adam in der vorhell spricht . O herr dein hand hat gmachet mich vnd was an mir ist gschaffen sich
. Wie du mich so gräll vnd langen haltest in der vorhell gfangen . Wil tu herr von mir absündern dein erbermd / vnd
meinen kündern . Vnd in ewig nit erbarmen yber vns ellenden vnd armen . Moises spricht darnach . Ach du ewiger gott
vnd herr ich bitt durch dein glori vnd er . Du wöllest dich mir im ellend zaigen vnd mein clag vnd iamer gschwaigen .
Esayas . Sagt . Herr ich wolt das dus firmament zebrächest / damit doch hett ain end . All vnser clag iamer vnd ybel o
das du zerrissest den hymel . Vnd zuo vns herab nun kämest vnd alle vnser not nemest . Vnd dich all hie tätest nennen
das deine veind lernten kennen O herr ich bitt dich sich nun an die sünd die wir haben gethan . Auß schwachait vnd
auß gebrechen darvm heb an zuo vns sprechen . Ewer sind sond euch vergeben sein das bitt ich dich gott herre mein
. Iheremias . spricht O herr ich bitt thuo an sehen vnd bedenck was vns ist bschehen . Vnser vätter tetten sünden das
seyen wir yetz befinden . We vns das wir vnrecht hand than das wöllest vns nit engelten lan Ich bitt dich herr laß ab dein
zorn vnd laß vns nit werden verlorn . Iobb . spricht vnd sagt . O du ewiger gott vnd herr ich bitt das kum mein beger
Das mir abgnommen werd der gfar darinn ich stand mang hundert iar . Die teüfel spottend der altuätter . vnd Lucifer
spricht zuo in . {6} Ir alten was thond ir sagen mit so iämerlichen clagen . Bringend mir her doch ainen man der wol
streitten vnd kempfen kan . Den erwölt vnder euch allen land in schon von himel fallen . Der mit mir kempf vnd türr
mich bstan euch will ich frey / los / ledig / lan . Sathanas sagt . Secht wie hand ir s so wol geschaft das ir vnser rät hand
veracht . Es wär euch wol bas ergangen wenn ir den praßlern wärt an ghangen . Vnd hättend gehabt ain guotten muott
ir secht wie es euch yetzund thuot . Das ir grossen abbruch hand khöbt Auch in wöllen spylen vnd karten allweg auf
Referenzkorpus Frühneuhochdeutsch 1.0.1 (https://linguistics.rub.de/ref/) 15
F138: Augsburger Passionsspiel Modernisierter Lesetext
messiam warten . Vnd stäts gaistlich sein vnd frume haißt yetz ewern messiam kome . Ey ir mießt yetz da beleiben vnd
in gfencknus dweil vertreiben . Beelzebub . spricht . {6} Ir narren zaigt vns ewern got hand euch den schaden yetz zum
spot . O das er zuo vns herab kämen vnd vnderstünd sich euch zuo nemen . Wir wolten in der maß leren das er bald
solt wider keren . Vnd käm er nun ain mal herein er müßt auch ewig bey euch sein . Darvm ain yeder ist ain narr der
da im leben reden tharr . Das man soll zuo der kirchen gan vnd auf erd kain fraide han . Sy wend den götten d fieß ab
beissen vnd thond als wöllens kirch vmbreyssen . Schawt was sy damit erlangen wie wol euch ybel ist belangen . So hilft
es euch nichtz yber al das sag ich euch zuo disem mal . Iheremias spricht . O herr sich wie all vnser feind vns so neidig
vnd hässig seind . Wie sy verspotten vnd vns schelten herr laß vns der sünd nit engelten . Dan wir hören nit auf zuo
schreyen bis das wir hie erledigt seyen . Dauid . spricht . O herr gott wolt so geren ich bey vns hervnden sehen dich
. Darvm bitt ich herr dich mit fleiß naig die hymel herab zuo eyß . Vnd schick vns den / der soll erlösen die hie mang
tausent iar sind gewesen . Yetz treftend die altuätter / die so nach der geburt christj in die vorhell kom
F138-001v,16 men sind . Vnd spricht am ersten Symeon . Nun mörckt vnd frayt euch ir alten was ich verkünd /
das thond behalten . Wan den vns gott verhieß zuo senden den hab ich ghöbt in meinen henden . Vnd in auf meinen
armen tragen das tharr ich euch fürwar sagen . Dan da ich auf ain zeit nun was vnd batt das ich den messias . Auf
erdtrich möchte erleben der hailig gaist tet ob mir schweben . Vnd was mir daselbs verkinden dz ich in vor meim tod
wurd finden . Derselbig ist warlichen komen als ir mich yetzt hand vernomen . Anna weissagin . spricht . Ir vätter ir
mügt mich wol kennen anna weyssagin thü ich mich nennen . Geboren auß dem gschlecht aser vnd gwesen phanuels
tochter . Han syben iar ain man gehebt im witwenstand8rum iar gelebt . In meim gebett thon fleissig begern das ich
möcht sehen christ den herren . Hörend ir vätter was ich töt do gschach wie Symeon hat gesöt . Vnd ich ongfärd im
tempel was ward her getragen Messias . Von maria seinr muotter rain der gleich auf erd ist komen kain . Die ains kindes
muotter wer vnd doch hett ir iunckfraylich eer . Da nun das alles was volbracht wie symeon dauon hat gsagt . Do hüb
ich an got lob zuo sagen das ich in meinen alten tagen . Solt sehen den herrn ihesum christ der der war messias ist Vnd
huob an darzuo behenden zuo verkunden an allen enden . Wie ich messiam hett gesehen das tett ich offenlich veriehen
. Die Vnschuldigen kindlein . Wir sind die vnschuldigen kind die da von Ihesu wegen sind . Von herode on alle nott
erstochen worden vnd seyen todt . Darvm so ist nit lang dahin das ir fürwar wert sehen in . Iohannes der tauffer . spricht
. O ir mein hailige vätter vnd auch allerliebsten älter . Wie bring ich euch so guotte mär dan messias geboren ist der herr
. Nun merckend eben zuo der frist das er yetz dreissig iar alt ist . Vnd als bald ich ward geboren hat er mich zuo dem aus
erkoren . Das ich da sein vorganger wer in dem tauf vnd in der ler . In der wüstin bey dem iordan darinn ich in getauffet
han . Vnd was in auch allen leütten mit meinem finger bedeütten . Vnd sprach zuo in secht an das lamb das darvm von
himel herab kam . Das es aller welt sünd ab nem vnd yederman gen hymel käm . Darvm hab ich euch allen wölle sollichs
verkinden in der vorhelle . Wan das ist auf erden bschehen ir werdt in bald vnd kurtzlich sehen . Ioseph marie gmahel .
Spricht also . Hört ir vätter mich ioseph genant ains tails mag ich euch sein bekant . Ich bin von dauids stamen geboren
mir ward maria auss erkoren . Von got wunderbarlich geben zuo aim gemahel im meim leben . Doch ir iunckfrawschaft
behalten das merckend wol ir iung vnd alten Wan sy empfieng vom hailgen gaist das gott der herr vnd sy wol waißt .
Ain kind das haisset ihesus christ der aller welt erlöser ist . Den hat sy geborn on schmertzen frait euch deß in ewerm
hertzen . Mit arbait hab wir in erzogen vnd mit im in egipten gflohen . Vnd syben iar daselbs gewesen das er möcht vor
herodes gnesen . Dasselb on vrsach nit beschach der engel gottes zuo mir sprach . Ich solte thon als wer er mein vnd in
mir lassen emfolhen sein . Den han ich nun also ernärt wie ir mich dan yetz hand gehört . Angefangen hat zuo predigen
er in allen Iüdischen lande ser . Darvm sind tultig in der beitt er kompt fürwar in kurtzer zeit . Yetz singend sy in der
vorhölle den psalm Benedictus dens deus israhel / c Vnd wan der psalm schier auß ist / So zeucht ihesus ab vom grab in
die vor
F138-001v,17 hölle / vnd so in die teüfel von verren sehend / spricht Lucifer . O von wannen kompt diser schein
den ich sich gan zuo vns herein . Wer ist der edel hüpsch vnd clar ich tars sagen dan es ist war Das noch bey vns nie ist
beschehen das wir ain solchen haben gsehen Noch yemand hie hab vernommen so edlen auß der welt her kommen . Dan
allain der / sey wer er wöll der mit gwalt gat auf die vorhöll . Vnd hat kain schrecken ab der pein mich wundret wer er
müg gesein . Er gat daher mit gwaltiger hand die vnsern znemen auß dem hand . Die hie in vnser gfencknus brachten die
tond vns yetz gar verachten . Wa hat man das ye gelesen das in der höll seyend gwesen So hochfertig als diser zeit mich
nempt wunder was es bedeüt . Ach we vnd ymmer wee vnd ach sollich wunder ich nie gesach . O ir tewflisch höllisch
fürsten laßt vns nach im nit gedursten . Er kompt in clarem liehtem schein kain solchen hab wir bracht herein . Auß
aller welt vnd landen seyd vnser höll ist ye gestanden . {6} Er fürcht nit vnser hölle röst ich bsorg die selen werden erlößt
. Dan sy sind alle gar frölich er wirt schaden thon vnserm reich . Der Engel singt Tollite . c . vnd spricht darnach . {6}
Ir fürsten tond auf ewer thor der küng der eren ist darvor . Er will zerstören ewern gwalt der lang ist gwesen manigfalt .
Vnd nemen all auß ewer pein die than hand den willen sein . Lucifer schreyend antwurt . Quis erst iste rer glorie / vnd
spricht darauf . Wir begeren von dir zuo hören sag / wer ist der küng der eren Der Engel singt / Dens fortis et potens in
prelio . vnd spricht darauf . Ir fürsten hebt auf ewer port vnd öffnend sy an allem ort . Dan diser war künig der eer ist ain
starcker gwaltiger herr . Vnd aller kraft vnd tugent vol als ir denn ynnen werdent wol . Yetz zerreißt Ihesus die vorhöll
vnd spricht zuo den alten . {6} Ir vätter in aller süssen ich thuo euch segnen vnd grüssen . Adam zuo den vättern . Secht
ir s ir vätter das liecht ist vnsers schöpfers ihesu christ . Das er verhieß vns zuo senden das hat er yetz thon volenden .
Referenzkorpus Frühneuhochdeutsch 1.0.1 (https://linguistics.rub.de/ref/) 16
F138: Augsburger Passionsspiel Modernisierter Lesetext
Das liecht ist mir wissend vnd kund dan ich han gredt auß meinem mund . Das volck das saß da so lange im land der
finstrin gefange . Das hat im schatten stods vnd pein gsehen des waren liechtes schein . Die vätter singend / Aduenisti .
c . Darnach spricht Saluator . Selig söllend ir ewig sein in dem namen des vatters mein . Deßgleichen in meinem namen
auch in des hailgen gaistes / amen . Ir sond huglich vnd frölich sein dan ich ewr herr vnd gotte bin . Der euch so hoch
hat geliebt des sich der teüfel ser betrübt . Mit im / vm eüch hab ich gestritten vnd ewerhalb gar vil erlitten . Namlich
durst vnd hunger on zil vnd ander vnsäglich kumers vil . Schmach / lestrung / neid / haß vnd spot vnd darzuo den pittren
tod . Damit des tewfels gwalt wurd erößt vnd das mentschlich gschlecht erlößt . Doch mügt ir nit gan auß den banden
ich sey dan vor vom tod erstanden . Die weil schlöcht der Engel mit dem schwert ans grab vnd spricht . Stand auf herr
ihesu es ist zeit c vt supra . Saluator zuo den vättern . Ich hab geschaffen nach der mentschait . c vt sen . Lucifer / clagt
sich vnd spricht . Aw we hewt vnd ymmer we in der höll ward mir nie so we Als mir nun geschehen ist das clag ich ser
zuo diser frist . Wan ainer käm für der hellen thür vnd fordret all selen herfür . Vnd sagten er wär ain küng der eren vnd
wölt den cristen glauben merren . Vnd nem hinweg die selen mein vnd fürte sy auß helle pein . Ich wölt im das haben
gewört vor dises zorn ich mich hart ernört Das ich entran auß der hellen mit ettlichen mein gesellen . Doch hat er vns
auch gewalt geben yber die so sündtlich leben Das wir s in der helle tragen müssen darinn sy söllen ewig biessen . Vnd
darnach nit kommen drauß auß demselben iamer haws . Ich will faren in die bösen weib die dienend mir mit sel vnd leib
. Hin vnd her tragens lugen vil das ist mir gar ain ebens spil . Darvm hüt euch vor bösen weiben an ainer stat mügens
nit bleiben . Darvm will ich in geben lon das wölten sy hettens nit gethon . Die Vätter kniegend vor dem grab nider vnd
singend . Exurge . zcen . Dann statt Ihesus auf dem grab vnd zaigt in sein wund{3} sprechend . Secht die lieb die ich
zuo euch hab die mich von hymel hat bracht herab . Das ich für euch an d marter gieng vnd feinf wunden tieff empfieng
. Die Vätter singend in der melodey Ad cenam agni . zcen . Ere sey dir herr ihesu crist der du vom tod erstanden bist .
Mit gott vatter vnd hailgen gaist bist u ewigclichen der maist . Der Engel tuot den stain hinweg / vnd sitzt darauf vnd
singt zuo drey malen Surrexit dens de sepulchro . zcen . Vnd die Vätter antwurtend vnd singend Qui pro nobis pependit
in ligno zcen . Der Engel spricht zum volck . Nun hörend ir lieben leütte was ich euch hie bedeutte . Von dem herren
mein ihesu crist der von dem tod erstanden ist . Er hat erlitten grosse nott vnd für euch den bittren tod . Des sölt ir
im gar danckber sein das ir tailhaftig wert seinr pein . Nach dem spricht Maria / die muotter ihsu in dem haws darynn
sy ist . O himlischer ewiger gott nun nem mir ab mein clag vnd not . Erkück vom tod mein liebsten sun wan die zeit
ist kommen nun . Was die propheten hand gesacht das ist nun alles schon volbracht . O du allerliebster sun mein wie
möcht mir ymmer bas gesein . Das mir mein clag vnd iamer bräch vnd das ich dich lieb erstanden säch . Wie oft hast
u selbs thon sagen wen verscheinen drey der tagen . So wöllest auß dem grabe gan vnd von dem tod frölich erstan . O
sun durch dein gotlichen willen thuo mein schmertzen vnd seuftzen stillen . Saluator zuo dem engel gabriel . Gabriel du
solt ditz botschaft han gleich wie du meiner muotter kund hast tan . Das sy mich gar schnell vnd gahen vom hymel gaist
werd empfahen . Also gang nun hin zuo handen sag ir ich sey vom tod erstanden . Gabriel singt mit den andern eng
Referenzkorpus Frühneuhochdeutsch 1.0.1 (https://linguistics.rub.de/ref/) 17