F010: Büchlein von der fialen Gerechtigkeit Modernisierter Lesetext
+H
corpus: ReF.MLU
language-area: nordbairisch
language-region: ostoberdeutsch
language-type: oberdeutsch
genre: P
medium: Druck
time: 15,2
reference: Seite, Zeile
corpus-sigle: F010, III-Aa-P1,D
text: Büchlein von der fialen Gerechtigkeit
text-author: Roritzer, Matthäus
text-type: RE Realientexte/Wissenschaftstexte
assignment_quality: Z1
hoffmann_wetter_nr: HW 1152; ZK(R)
library: Faks. d. Originalausgabe: Hrsg. v. Ferdinand Geldner, Wiesbaden 1965
library-shelfmark: -
date: 1486
place: Regensburg
text-place: -
printer: Roritzer, Matthäus
edition: -
size: -
language: fnhd
literature: -
notes-transcription: - die Folierung der ersten Seiten ist nicht in der Edition vermerkt; daher Anordnung in der
Faksimile-Ausgabe übernommen; - Vokabeln: “vber$ich”/“vnter$ich” wird mal zusammen, mal getrennt geschrieben; -
totales Durcheinander bei der Verwendung von n und u (nicht logisch/ nicht unterscheidbar). Immer als das transkribiert,
wonach es am meisten aussieht.; vorhandener Text verfügbarer Text:
abbr_ddd: RoriGer
extent: FnhdC: -; compl: alles; 002r,01 - 010r,10
extent-size: FnhdC: -; compl: 3701
@H
F010-002r,01 WILHELMVS . EPISCOPVS . EVSTETENSIS . EX . FAMILIA . REICHENAW . NA-
TUS . HEC . IMPRIMI . FECIT . ANNO . DNI . M . CCCC . LXXXVI Dem hochwirdigen fursten vnd heren hren
wilhelm bischoue zw eystet geborn aus dem geslecht Reichenaw meinem genedigen heren entbeute ich Mathes Roriczer
die czeit Tumbmaister zu Regennspurg Mein gehorsam vntertanig dinst Zuuoran willig vnd berait Genediger her nachden
ewer furstlich gnaden der freyen kunst geometrien Nit allain bishere ein liebhaber vnd furdrer Sunder auch das die jn der
herczen vernuft vnd verstantnusz kome die sich der gebrauchen vnd neren mussen beuor damit dy mangel vnd gebrechen
durch die So sich der an nemen vnd nit gruntlich versteen aus gereutet verkomen vnd solche kunst ge
F010-002v,01 meinem nucz zu gut aus gepraitet vnd offenware an das liecht gebracht werde ye vun albegen
begirlich jn meynung willen vnd furnemen gewesen vnd noch sein Alsdann ewer gnaden derhalben mermalen mit mir
rede gehabt haben Ewer gnaden gueten willen zu besetigen vnd gemeinen nucz zu frumen So doch ein yde kunst materien
form vnd masse Hab jch mit der hilff gotes ettwas berurter kunst der geometrey zu erleuteren Uen am ersten dasmale
den anefang des ausz geczogens stainwerchs wie vnd jn welcher mass das ausz dem grunde der geometrey mit austailung
des zirckels herfur komen vnd jn die rechten masse gebracht werden solle Zu erclern fur genomen vnd jn disen hernach
berurten form mit einer clainen auslegung geczogen Und nit allein aus mir selbs sunder vor auch durch die alten der
kunste wissende Und nemlichen dj iungkhren von prage erclaret jst Euer furstlich gnad vnd die Die solhe kunst versteen
Bittende solh mein furnemen Nit das jch es ausz besunderen rome Nur allein gemeinem nucz zu gut fure genomene hab
zu gedencken vnd wo das zv pesseren waire Zw pesseren wann wo das frucht bringen verrer die kunste leunteren vnd
ercleren wille WIlt dv ain grvndt reyssen czw ainer vialen : nach stainmeczischer art : avsz der rechten geometrey So heb
an vnd mach ain virvng als hernach be
F010-002v,02 czaichnet ist mit den pvchstaben : a: b: c: d : vnd das von : a : pisz czvm : b : vnd von : b : pisz
czvm : d vnd von : d : pisz czvm : c : vnd von : c : pisz czvm : a . ain weyt sey als jn der nach gemachten figvr :
Darnach mach dy vyervng gleich jn der vorigen grosz vnd tail vom : a : pisz avf das : b : jn czway gleiche tail da secz ain :
e : Desgleichen von . b pisz czvm : d : da mach ain : b : vnd von : d : pisz czvm : c : da mach ain f : deszgleichen von
: c : pis czvm : a : da mach ain : g : Darnach czvich : ain liny von : e : jn das : h : vnd von : h : jn das : f . von : f
Referenzkorpus Frühneuhochdeutsch 1.0.1 (https://linguistics.rub.de/ref/) 1
F010: Büchlein von der fialen Gerechtigkeit Modernisierter Lesetext
: jn das : g : von g : jn das : e : des ain exempel jn der naeh gemachten figvr : Darnach mach dy ob gemachten firvng
gleich jn der vorigen grosz vnd tail von . e . jn das . h . jn czway gleiche tail da secz ain . k . Desgleichen von . h . jn das
. f . da secz ain . m . desgleichen von . f . jn das . g . da secz ain . l . desgleichen von . g . jn das . e . da secz ain . i .
darnach czvich ain Liny von e jn das h vnd von h jn das f vnd von f jn das g vnd vom g in das e des ain exempel in der
nach gemachten figvr Darnach mach dy czwv vyervng abcd vnd iklm gleich jn der vorigen grosz Und dy vyrvng ehgf dy
ker vm des ain exempel jn der nach gemachten figvr Darnach mach dy vyervng gleich wye yeczvn am negsten gemahet
ist vnd czvich dy liny . i.l . pis an dy liny . e.h . da mach ain . n . das mach avf den vyer orten des ain exempel jn der
negsten figvr Darnach tail von . i . czvm . n . jn drev tail mit pvncktlen als hernach beczaichnet ist : Darnach nim czway
tail derselwigen pvnckt mit ainem czirkel vnd secz den czirkel mit ainem ort jn das . n . vnd mach ain . o . avf der liny .
e.h . czwischen baiden . n . das mach an den vyr orten : Darnach secz den czirkel mit ainem ort jn das . o . vnd mach
mit dem czirkel von n . pisz vnter das . o . doch das von . o . pisz avf dy liny . j.k . ain risz daravf des czirkels risz bleibt
des ain exempel jn der nach gemachten figvr Darnach mach dy vyrvng vnd pvchstaben gleich wie iczvn gemacht ist vnd
leg ain richtscheit oder linial avf das . n . bei dem . e . avf der lini . e
F010-002v,03 h . vnd avf das . n : pei dem . f . avf der linj . f.h . vnd mach ain lini von n . gegen dem . a . da
mach ain . p . desgleichen von dem andern . n . gegen dem . d . da secz ain . q . Darnach mach ain lini von dem . n .
pei dem . e . neben dem . a . da secz ain . r . Desgleichen von dem . n . gegen dem . d . da secz ain . s . solcher lini
czwv mach bei dem . b.c . Dar
F010-002v,04 nach dve den czirkel avf von der lini . p . pis czvm . r . darnach secz den czirkel avf das . n . vnd
mach czwai tail gegen dem . p . da secz ain . t . desgleichen von dem . n . gegen dem . r . da secz ain . v . darnach
czvich ain lini von . t . jn das . v . darnach tail von . r . pis czvm . v . jn czway gliche tailda secz ain . r . darnach secz
denselben czirkel mit ainem ort avf das t . vnd mach ain punckt avf der lin gegen dem . n . da secz ain . y . darnach von
v . gegen dem u . da secz ain . z . Darnach czvich ain lini von . x . jn das . y . vnd von . x . jn das . z . das mach gleich
avf den andern ortern also So ist der grvndt berait : Darnach tail von . a . jn das . b . jn czway gleiche tail da secz ain
solich . der . desgleichen vnten czwisschen dem . c . vnd . d . da secz avch ain solich der .. vnd czvich ain lini von dem
. der : jn das ander Dyselwigen linj merck wan jn dem avsczvg wirt sy genent der mittelrisz Also ist der grvndt czv der
vialen gar gemacht Des ain exempel jn der nach gemachten figvr Darnach wen du dy vbrigen riss naher tus der man nit
bedarf den nvr zv der ausztailung so gewint es ain solche gestalt als hy vnten verzaichnet stet Darnach wilt u den grunt
der fialen ausz czihen so mach ain risz nach der leng vber sich Denselben risz merck der wirt gehayssen der mittelris jn
dem auszczug der fialen Darnach nim dy weiten jn dem grunt der fialen mit ainen czirkel von dem . a . pis czv den . b
. derselben weiten vj mach auf den mittelrisz der oben gemelt ist vnd mach vnten ain . s . vnd oben ain . r . des ain
exempel neben der geschrift verczaihnet ist mit der czal . i . ij . iij . iiij . v . vj Darnach mach dy negsten figur wider mit
seinen puchstaben vnd czal vnd mach ain lini oben bey den . r . da mach czwen puchstaben . x . y . desgleichen vnten
pey der . s..t..v. darnach secz ain czirkel in den mittelriss der fialen gruntlen auf der lini . a.b . vnd czeuch den czirkel
auf pis in das . a . oder in das . b wan das ain weit ist also nim denselben czirkel vnveeruckt vnd secz in auf den mittelris
des auszugs auf das . r . vnd mach ain puncktlein auf der lini . x
F010-002v,05 .r.y . gegen dem . x . da secz ain . a . darnach slach den zirkel vm gegen dem . y . vnd mach ain . b
. des
F010-002v,06 gleichen secz den vnuerructen zirkel vnten auf das . s . vnd mach auch auf yede seyten der lini . t.s.v
ain punctlen mit den puchstaben verzaichnet . c . vnd . d . des ain exempel in der figur zvnegst neben der geschrift
gemacht stet Darnach mach dy negsten figur wider mit seinen puchstaben vnd czal vnd secz ain zirkel mit ainem ort auf
das . a . in dem gruntlen der fialen vnd zuich in auf pis zum . b . dyselben weiten secz mit ainem ort vnten auf den
puchstaben . c . in den mittelris des auszugs vnd mach mit dem zirkel ain punckt vber sich auf der lini . c..a. vnd bo
der zirkel ent do mach ain . o . desgleichen dv auf der andern seiten vom . d . pisz czv dem . b . vber sich vnd bo der
zirkel ent vber sich auf derselben lini gegen den b do mach ain . p . darnach zuich ain lini von dem . o . pisz in das . p .
wirt dy lini . o..i..p. Darnach secz den zirkel auf den mittelris in dem gruntlein der fialen auf der lini . e.h . vnd czuich
den zirkel auf pis zv den . e . oder zv den . h . wan es ain weit ist dyselben weit secz mit ainem ort auf den mittelris des
auszugs auf das . i . vnd mach ain punckt zv paiden seiten anf der lini . o..i..p. vnd secz czwen puchstaben da
F010-002v,07 hin. e..f. vnd gleich dyselben weiten mach oben auf der lini . x.r.y . vnd secz auch dy czwen
puhstaqen dahin. e . f . darnach secz den zirkel auf den mitelriss in dem gruntlein der fialen auf der liny . e.h . vnd
czuich in auf pis an dy liny . a.b . vnd nim dy
F010-002v,08 selben weiten vnd secz mit ainem ort auf den mitelris des auszugs auf das . o . vnd darnach avf das .
p . vnd mach avf yeder seytten abercs ain puchstaben das sen dy. m . n . darnach zuich ain lini vberczwerch von dem . m
. pis czv dem . n . dar
F010-002v,09 nach zeuch ain lini von den . e . pis zv dem . m . des
F010-002v,10 gleichen ain lini von den . f . pis zv dem . n . Darnach secz den zirkel mit den ort in den gruntlein
der fialen auf den mittelris der liny . e . vnd zeuch den zirkel auf pis zw der liny . i..k. dyselben weyten secz auf den
mittelris des auszugs auf dz . i . vnd mach ain punckt vber sich do secz ain.rum . dahin darnach zuich ain lini vberzwerch
wirt dy lini . g..rum..h. Darnach nym dy weiten wider jn dem gruntlein vnd secz dy
Referenzkorpus Frühneuhochdeutsch 1.0.1 (https://linguistics.rub.de/ref/) 2
F010: Büchlein von der fialen Gerechtigkeit Modernisierter Lesetext
F010-002v,11 selben weiten auf den mittelriss des auszugs auf .rum . vnd mach ain punckt vber sich do mach ain.2
. do
F010-002v,12 hin darnach zuich ain lini vberzwerch wirt di lini k.2.l . darnach secz den zirkel auf der mittelris der
fialen gruntlein auf dy lini . e..h. vnd zuich den zirkel auf pis zv dem . n . vnd secz dyselben weiten auf den mittelrisz
des auszugs auf das.rum . vnd auf jde seiten ain punckt auf der lini . g.rum.h . vnd dyselben puhstaben secz dahin
desgleichen dv jm auf der obern lini . x.y auch vnd mach dj puhstaben auch dahin auf ide sei
F010-002v,13 ten ain . g . h . darnach secz den zirkel auf den mittelris auf der lini . e..h. jn dem gruntlein vnd
czuich den zirkel auf pis zv dem . o . vnd secz denselben zirkel auf das.2 . jn dem auszug vnd mach auf yde seiten ain
punckt dy punckt werden . k .. l . Darnach zuich dy lini vber sich al zvsamen. k . vnd . k .. l . vnd . l .. g vnd . g .. h .
vnd . h . des ain exempel an dem plat ver
F010-002v,14 czaichnet ist wen dv das wider vmher kerest Darnach wen dv dy riss al noher tust vnd dv czal vnd
puhstaben so pleibt nur allain das not ist zw der fialen des ain exempel neben der geschrift do gemacht stet vnd das haist
der leib der fialen . Darnach wilt u den risen machen auf den leib der fialen so mach auch ain mittelris vnd derselb ris sol
der weiten . vij . hoch sein als von dem . a . pis zv den . b . in den grunlein der fialen ist als dan daneben der geschrift
mit der czal verczaichnet ist da mach vnten ain . a . vnd oben ain . b . darnach secz den zirkel auf den mittelriss jn dem
grunlein auf der linj . e.h . vnd lasz den zirkel mit ainem ort sten auf denselben mittelriss vnd dv jn auf pis zw dem . e .
oder . h . vnd secz denselben zirkel vnten auf den mitelris des risen auf das . a . vnd mach auf yede seiten ain punckt mit
den puchstaben beczaichnet . c . vnd . d . Dar
F010-002v,15 nach secz den zirkel auf das . o . jn dem gruntlein der fialen vnd dv jn auf pis czw dem . n .
denselben zirkel secz darnach oben auf den mittelris des risen auf das . b . vnd mach auf yde seiten ain punckt ver
F010-002v,16 czaichnet mit den puchstaben . e .. f . Dv magst dz auch wol vm ain beschaidens clainer machen dar
F010-002v,17 nach ziuch ain linj von dem . e . pis zv den . c . des
F010-002v,18 gleichen von den . f . pis zv den . d . Des ain exenpel zv
F010-002v,19 negst neben der geschrift gemacht stet dz wirt dar
F010-002v,20 nach gehaissen der anfang des risen zv der fialen Darnach mach den risen der fialen wider mit seinen
puchstaben vnd czal vnd tail den mittelriss vber sich auf von den . a . pis zv der andern czal jn drew gleiche tail da secz
czwen puchstaben hin czwischen dem . a . vnd der andern czal das sein dy . g .. h . Darnach secz den zirkel auf den
mittelriss jn dem gruntlein der fialen auf der liny . a..b. vnd czuich jn auf pis jn das . a . oder . b . wan das ain weit ist
vnd secz dy
F010-002v,21 selben weiten auf den mittelriss des risen vnten auf das . a . vnd mach auf yde seiten ain punckt be
F010-002v,22 czaichnet mit den puchstaben . i .. k . darnach zuich ein linj von den punckt . h . auf dem mittelriss
des risen pis zv dem . i . desgleichen wider von dem . h . auch ain ris jn dz . k . darnach mach ain linj vber
F010-002v,23 czwerch auf den mittelris do das . h . stet wirt di linj . l..m. Darnach nim dy weiten von den . i .
pis czv dem . c . an dem risen der fialen dyselben weiten secz mit ainem ort auf das . h . vnd mach auf yde seiten ain
punckt mit den forigen puchstaben ver
F010-002v,24 czaichnet. l .. m . Darnach zuich ain linj von dem . l . pis zv dem . d . dergleichen von dem . m .
pis zv dem . c . des ain exempel an der figur neben an der geschrift gemacht stet Darnach mach dy negsten figur wider
mit den puchstaben vnd zalen Darnach schaw wo dy linj von dem . l . pis jn das . d . vnd dy linj von den . h . pis zv
dem . i . vberainander gen do mach ain . n Desgleichen wo dy linj von dem . m . pis jn das . c . vnd von dem . h . pis
in das . k . vberainander gen do mach ain . o . Darnach mach ain linj vber
F010-002v,25 czwerch oben pey der andern zal wirt dy linj . p.ij
F010-002v,26 q . Darnach secz den zirckel auf dz . n . jn den grunlen der fialen vnd zuich den zirckel auf pis zv
den . o . gleich so weit sollen dy puchstaben vonainander sten mit iren puncktlein auf der icz gemelten linj . p..ij
F010-003r,01 .q. Darnach zuich ain linj von dem . p . pis zv den . n . desgleichen von dem . q . pis zv dem . o .
Dar
F010-003r,02 nach nim dy weiten vnten an den risen von den . i . pis jn dz . c . vnd secz dyselben weiten auf dy
andern zal vnd mach ain punckt auf dem mittelris abercz do secz ain . r . Darnach von dem . r . aber so weit abercz do
mach ain . s . Darnach mach auf den . r . vnd auf dem . s . pey idem puchstaben ain linj vber
F010-003r,03 czwerch Darnach nim dy weiten . r..s. jn den risen vnd secz den zirkel auf dz . r . vnd mach auf jde
seiten ain punckt mit den puchstaben . x .. y . Desgleichen secz dyselben weiten auf das . s . vnd mach auf yde seiten ain
punckt mit den puchstaben . t .. v . Dar
F010-003r,04 nach zuich ain linj von den . x . zv den . t . Desgleichen von dem . y . zv dem . v . Des ain exempel
do neben der geschrift ain figur gemacht stet . Darnach will du dy plumen zv dem risen der fialen machen so tu im also
mach dy negsten figur wider aber dw darfst kain ziffer oder puchstaben dar
F010-003r,05 zv machen dan allain auf dem mittelris vnten das . a . vnd oben dz . b . Dar
F010-003r,06 nach secz ain zirkel auf das . a . jn dem gruntlein der fialen vnd zuich den zirkel auf pis zv dem . b .
dyselben weiten secz mit ainem ort auf das . b . jn dem mittelriss des risens der fialen vnd mach ain punckt vnter sich auf
den mitelrisz do mach ain . c . Darnach mach ain linj vberczwerch durch das . c . wirt dy linj . d.c.e . Darnach secz den
Referenzkorpus Frühneuhochdeutsch 1.0.1 (https://linguistics.rub.de/ref/) 3
F010: Büchlein von der fialen Gerechtigkeit Modernisierter Lesetext
zirkel auf den mittelris jn den gruntlein auf der linj . a.b . vnd zuich den zirkel auf pis zv den . a . oder . b . wan das ain
weit ist dyselben weit secz auf dz . c . jn dem risen der fialen vnd mach auf jde seiten ain punckt mit den puchstaben . d .
e . Darnach tail dy weiten jn dem gruntlein der fialen von den . a . pis zv den . b . jn drew gleiche tail san also wan dz
ist djselbig weit acdb vnd dy czwen puchstben . c .. d . cziwschen dem . a . vnd dem . b . das tail in drew tail Darnach
secz den zirkel auf das . a . vnd zuich den zirkel auf der linj dy jn drew gleihe tail getailt ist pis zv dem . d . das sen czwai
tail dj
F010-003r,07 selben weiten secz auf das . c . an dem risen der fialen vnd mach ain punckt vnter sich gegen dem .
a . auf dem mittelrissz des risens da secz ain . f . Darnach mach ain lini vberczwerch wirt dy linj . g..f..h. Darnach zuich
ain linj von dem . d . in das . g . desgleichen von dem . e . in das . h Darnach secz den zirkel auf den mitelriss auf der
lini . a..b. vnd zuich in auf pis auf dy lini . e..h. in dem gruntlein der fialen dyselbigen weiten secz auf das . b . in dem
risen der fialen vnd mach ain punckt auf den mittelrisz des risens der fialen vnter sich do mach ain . i . Darnach zuich
ain linj vber
F010-003r,08 zwerch jn demselben . i . Darnach tail von dem . e . pis zv dem . h . an der plumen des risen der
fialen jn drew gleiche tail da secz dy cwen puhstaben . l . m . Darnach secz den zirkel auf dasselbig . l . vnd zuich jn auf
pis zw dem . b . dyselbig weiten secz oben auf das . i . vnd mach vnter sich ain punckt auf dem mittelris des risens der
fialen do mach ain . k . jn dem
F010-003r,09 selben . k . mach auch ain linj vberzwerch Darnach secz den zirkel auf den mittelris jn dem grunt
auf der linj . i.k . vnd zuich jn auf pis zv dem . i . oder . k . wan das ain weit ist dyselben weiten secz auf das . i . jn dem
risen der fialen vnd mach auf yde seiten ain punckt mit den puhstaben . n . o . desgleichen secz dj jcz gemelt weit auf das
. k . jn dem risen der fialen vnd mach auf yde seiten auch ain punckt mit den puchstaben . p . q . Darnach zuich ain linj
von dem . n . pis zv dem . p . Desgleichen ain linj von den . o pis zv dem . q . Darnach secz den zirkel auf das . c auf
den mittelris des risens der fialen vnd zuich den zirkel vber sich auf pis zv dem . k . dyselben weiten secz mit ainen ort
auf das . f . jn denselben mittelris vnd mach vnter sich ain punckt mit den puhstaben r . vnd mach ain ris vberzwerch
durch das . r . Dar
F010-003r,10 nach nim wider dy forigen weiten von den . i . pis zv dem . k . jn dem risen der fialen vnd secz mit
ainen ort auf dz . r . vnd mach ain punckt vnter sich auf den
F010-003r,11 selben mittelris do mach ain . s . vnd mach auch ain ris vberzwerch durch das . s . Darnach secz
den zirkel auf den mittelriss an der linj . e.h . jn den grentlen der fialen vnd zuich den zirkel auf pis zv den . e . oder . h
wan das ain weit ist dyselben weit secz auf das . r . an dem risen der fialen vnd mach auf jde seiten ain punckt mit den
puchstaben . t . v . Desgleichen secz dy jcz gemelt weit auf dz . s . jn dem risen vnd mach auch auf jde seiten ain punckt
mit den puch
F010-003r,12 staben . x . y . Darnach zuich ain linj von dem . t . pis zv dem . x . Desgleichen von dem . v .
pis zv dem . y Des ain exempel jn der figur Darnach wil dv dy possen an den risen der fialen machen aus den grunt so
mach den risen wider wy am negsten gemacht jst aber dv darfst kain puhstaben nit seczen Nvr vnten dy . e . a . f . vnd
oben . c . d . wan du wirst ander puchstaben seczen wan der puchstaben sunst zv vil wurden Darnach tail den ris von
dem . c . pis cz dem . e . jn . vj . gleiche tail Desgleichen von dem . d . pis zv dem . f . vnd leg ain winkelmassz auf jde
zal besunder auf der linj . c.e . Uen desgleichen auf der linj . d.f . vnd mach rislen nag den winkelmassz Darnach secz
den zirkel auf den mittelris jn dem gruntlen der fialen do dy firung der possen jn gerissen stet vnd zuich den zirkel auf
pis auf dz . r . djselben weiten secz auf dz . a . an den risen der fialen vnd mach auf yde seiten ain punckt auf der linj .
e.a.f . wan dy puncke werden weiter auf der linj raichen den das . e . oder . f . vnd dyselben punckt verzaichnet mit den
puchstaben . g . vnd . h . Darnach nim dyselben weiten an dem risen der fialen von dem . e . pis zv dem . g . dyselbig
weit secz oben auf dz . c . desgleichen auf der anderen seiten secz auf dz . d . vnd mach auf yde seiten ain punckt mit den
puchstaben verzaichnet . i . k . Dar
F010-003r,13 nach zuich ain linj von dem . i . pis zv dem . g . Des
F010-003v,01 gleichen mach ain linj von dem . k . pis zv dem . h . Darnach secz den zirkel auf das . n . jn den
grutenlein da dy firung der possen gerissen sten vnd zuich den zirkel auf vber dy linj . a.d . zv dem negsten . n . wan
dyselben czway . n . noher peyainander sten da stet nur ain . e . daczwischen dyselben dick oder weit secz auf jde zal
pesunder vnd heb an vnten an dem . e . vnd mach pnncktlen vber sich mit den puchsta
F010-003v,02 ben beczaichnet. k . l . m . n . o . p . vnd auss denselben puchstaben zuich ain linj pis auf dy linj .
i.g . Des
F010-003v,03 gleichen auf der andern seiten pis auf dr linj . k..h. Des ain exempel neben der geschrift gemacht
stet vnd das haist der risen auf dr fialen . Darnach so secz den risen der fialen auf den leib der fialen vnd du al tailriss
noher so bleibt nur dy rechten riss dy noturftig sein jn der fialen Dar
F010-003v,04 nach so haist dj figur ain rechte fialen aus gezogen ausz dem grunt Des ain exempel zunegst neben
der geschrift gemacht stet der grunt vnd der auszug Also hat ain ent dz puechlen der fialen gerechtikait ANNO DOMJNJ
. M .. CCCC .. LX
Referenzkorpus Frühneuhochdeutsch 1.0.1 (https://linguistics.rub.de/ref/) 4